苇岸逢残雨，河桥对暮流。停鞭一怅望，客思暂夷犹。枫叶满江色，夕阳终古愁。遥怜君亦苦，不共故园秋。

爱子东溪幽，抱被来同宿。山家无膏火，然薪代明烛。闲窗何所有，古书三五束。鸟栖月上时，还见檐前竹。

山斋棂牖疏，水月连春雾。今夕定何夕，清心欣所遇。如从天姥游，似得招提趣。幽梦出云时，匆匆山鸟曙。

渺渺复迢迢，枫林带柞桥。沙寒初上月，浦暗已回潮。霜苇多先折，江花或后凋。今宵何处雁，相伴宿兰桡。

春城不尽头。

独树临江古。

春富野人家。

霜鸿入夜惊还止。

海天腊尽冻初融。

