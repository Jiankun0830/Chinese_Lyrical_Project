扁舟空载断纹琴，横膝谁知太古音。趁取暮潮归旧隠，豆花篱落正秋深。

小立溪窗下，山光晚不同。清秋霜未降，乌桕叶先红。桥影涵深水，锺声挟远风。闲情谁领会，吟处倚梧桐。

静答光阴转法华，生涯更藉菊为家。山园隔树翻秋雨，石迳萦池浴晚霞。学凤尾翘无限草，似鸡冠样不胜花。萧椮安得诸王谢，竹下清谭煮露芽。

