此地非庐岳，东林邂逅过。我羞陶靖节，僧异远头陀。

传翁遗墨剩咨嗟，四海当年尚一家。大老不为今日用，小诗徒遣后人夸。兴来思跨巴滇马，归去方乘下泽车。燕麦兔葵僧舍里，何如梦得访桃花。

平地涌岩壑，棱层惊大雄。何曾远人世，直欲傍天宫。白虎威灵在，赤乌缘影空。生公能说法，音与塔铃同。

明朝一棹夷陵过，始觉吴天楚地宽。

但见岑楼名楚塞，不知元是国西门。

一楠枯再生，两石合无罅。

梁山韭黄妙天下，玉箸金钗盈大把。

