在象数前锺鼻眼，出嚣尘外铸形模。传香到手亲曾见，全胜人看博古图。

愿得身游海外天，蓬莱顶上觅沈笺。为君唤起槐安梦，细读南华内外篇。

可笑春蚕有许痴，年年辛苦为他谁。恰如贫女飞梭了，挂体何曾有一丝。

天不奈何无可问，世皆如此有谁听。为侬指点春知处，惟有垂杨眼独青。

脚根须管虚中实，眼界当于窄处宽。

