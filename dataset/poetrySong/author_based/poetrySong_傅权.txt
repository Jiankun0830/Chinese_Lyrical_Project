嵯峨山势傍云天，试问谁来此望仙。终日望仙仙不见，始知仙道若茫然。

圆如冰鉴石平横，一派泉流到此停。我信龙潜应咫尺，终终大海润生灵。

夜宿给孤园，悠然魂欲仙。恐惊沙上月，莫吸石间泉。露落萤初度，风回鹤欲眠。更瞻峰岭气，非雾复非烟。

古寺荒凉近水涯，钟声朝暮落渔家。昔年踪迹曾经此，依旧残阳伴晚霞。

