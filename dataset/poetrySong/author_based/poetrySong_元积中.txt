九峰巍绝乱云屯，石室琼台旧址存。山险密盘之字径，洞深高辟丙方门。碧桃花烂春溪暖，紫玉箫沉月榭昏。未觉壶中光景晚，人间归去见来孙。

绕县江山翠翦裁，檥舟亭下重徘徊。昔承官乏因曾到，今按刑章得再来。井邑半迷新巷陌，园林犹认旧亭台。静思三十年前事，恍若邯郸一梦回。

江东一十州，宜城名善地。

