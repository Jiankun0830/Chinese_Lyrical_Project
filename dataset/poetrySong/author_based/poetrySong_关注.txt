玄衣仙子从双鬟，缓节长歌一解颜。满引铜杯效鲸吸，低回红袖作弓弯。舞留月殿春风冷，乐奏钧天晓梦还。行听新声太平乐，先传五拍到人间。

梦破松声枕上闻，睡魔夜半战吟魂。初疑秋雨连江岸，乍觉寒潮上海门。招引好风来古寺，追随月色下前村。晚行欲问声来处，郁郁苍波漫不分。

夜阑立语意萧然，似与黄冠有宿缘。不用天坛飞皓鹤，知君家世是神仙。

手追心慕漫悠悠，写向丹青入卧游。绝胜山阴问陈迹，茂林修竹想风流。

钟声互起东西寺，灯火遥分远近村。

夜长何时旦，苦寒不成寐。

