城阴零落豫章台，平地晴沙卷雪来。欲访邻翁问尘迹，小园荒径长莓苔。

风雨池边古木寒，千年枸芑当晨餐。岩前石壁谁扃锁，岁岁秋风长蕙兰。

上疏归来事可叹，岭头谁为筑星坛。先生不食炎刘禄，自拾松花当晚餐。

波光清浅玉虹横，过客谁题柱上名。锦锈铺张春色满，小车花下丽人行。

晴日游丝拂画栏，酒帘轻飏碧云端。春风蝴蝶知何处，愁切江南曲已残。

