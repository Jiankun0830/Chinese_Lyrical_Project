一道出遥岑，潺湲古到今。雪天声泻玉，月夜影摇金。岁旱施功大，民情被泽深。容成与轩帝，仙迹可追寻。

炼丹峰畔隐轩皇，石臼空存岁月长。林下宛然含浄色，风前依旧发余香。虽留此地千般药，难问当时九转方。独向溪头重拂拭，五云何处日茫茫。

红泉声里独徘徊，帝子当年洗药来。怪底余香至今在，四时芝术有花开。

