万竹山中丹叶秋，五峰岩讶白云留。黄花夹路开无主，青嶂随人翠欲流。

岭似颓城野日荒，关留遗迹界金房。蜀人初向京西道，是处为家莫断肠。

房州亦是家，守岁落灯花。乡信长凭雁，僧餐自施鸦。

晴日喧阗半瘿民，石滩争拾宝玑匀。夔州踏碛遨头宴，防渚穿珠市尾人。

往日房陵怜逐客，物情不觉在天涯。十年来作六州长，四海共知双鬓华。封内半为胡敌践，路傍时问野人家。京山初入京西道，晚景轻风旆脚斜。

上泉山下石丛丛，小似飞来天竺峰。草木自腴岩自秀，幽姿不肯入廛中。

碧玉潭深黄玉花，莲经听彻便为家。凭君为我频膏雨，长使村村足稻麻。

竹院逢僧话，山门扫地迎。英雄犹有迹，般若太无情。玉树春阴密，琅玕晚暑清。半年来往屡，只合送行旌。

女娲山下少人行，涧谷声中一鸟鸣。

同登二乐榭，拟续四贤诗。

思君天阔水悠悠。

