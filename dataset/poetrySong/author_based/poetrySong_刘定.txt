故人天上有书来，责我疏愚唤不回。两处共瞻千里月，十年不寄一枝梅。尘泥自与云霄隔，驽马难追德骥才。莫谓无心向门下，也曾终夕望三台。

楼迥山饶翠，湖平水漫黄。开帘无午暑，隔洞有秋香。冰枕聊相慰，云帆亦未忙。月明与溪色，好在紫微郎。

忆上青萝磴，流年三十三。僧人头似雪，寺坦竹如蓝。萧使登高石，吴公守隠岩。清风殊未远，咫尺看云岚。

