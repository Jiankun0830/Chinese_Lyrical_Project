衡岳真人称福地，南齐高士寄山河。赤城仙去骑丹凤，墨沼人传咏白鹅。一世风流俱寂寞，千年气象故嵯峨。登临不尽怀人恨，唯有苍苍石可磨。

风雩三月初三日，褉事宣和胜永和。又见会稽王内史，兰亭封酒爱新鹅。

元日甘泉会，衣冠拜冕旒。图书一四海，玉帛万诸侯。

紫宸拜赐鸣双笏，皂盖颁春佩左符。

膺门昔忝登龙客，董墓今悲下马人。

感恻复何言。

