汉业中微炎祚衰，四海奸豪窃神器。南阳龙虎方鬭争，赤伏真人正天位。先生高隠来富春，耕耒青山自如意。一竿渔钓乐幽深，七里溪光弄苍翠。朝中天子思故人，物色寰中引其类。先生独步衣羊裘，咳唾浮云轻富贵。足加帝腹傍无人，星动天文失躔次。卓哉光武真圣君，终使狂奴毕高志。云台千尺尽功臣，谁肯回顾钓台地。

不会持竿意，由来善一身。何如事天子，就削汉功臣。乱木凋云际，幽禽散水滨。空余台下月，千载属渔人。

重名清望遍华夷，恐是神仙不可知。一举首登龙虎榜，十年身到凤凰池。庙堂只是无言者，门馆长如未贵时。除却洛京居守外，圣朝贤相复书谁。

惟有夜来蝴蝶梦，翩翩飞入刺桐花。

