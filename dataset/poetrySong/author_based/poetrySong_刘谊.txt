曾跨江西使者鞍，直言才上便休官。三茅得梦全清瘦，头发鬅鬙布袄宽。

滚滚长江水，苍苍大别山。古今人老尽，山水镇长闲。

山有灵砂泉色红，涤除身垢信成功。不除心上无明业，只与山间众木同。

寻得新巌冠一州，使君从此作鳌头。千年草莽埋幽致，今日衣冠成胜游。洞穴已能惊俗眼，神仙须合隠浮丘。主人将为商霖起，还许微官卜筑不。

谩说人间假像真，老君形相亦虚言。巌前瑞气归宸翰，佛子年年□国恩。

凿成巌穴鬼工难，中有神仙自往还。不见桃花开落处，祇随流水到人间。

铜柱将军嗟不见，铁胎丞相镇长存。

十里崇因寺，临江水汽中。

