太液池边看月时，好风吹动万年枝。谁家玉匣开新镜，露出清光些子儿。

军门半掩槐花宅，每过犹闻哭临声。渐穷老仆慵看马，著惨佳人懒按筝。诗侣酒徒消散尽，一场春梦越王城。

珠崖风景水南村，山下人家林下门。鹦鹉巢时椰结子，鹧鸪啼处竹生孙。渔盐家给无虚市，禾黍年登有酒尊。远客杖藜来往熟，却疑身世在桃源。

