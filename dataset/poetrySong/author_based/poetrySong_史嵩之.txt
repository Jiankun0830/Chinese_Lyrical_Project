同云收万里，斜日已三竿。有鸟皆潜迹，无风尚送寒。晴檐如下雨，枯涧忽鸣湍。渐觉山河复，方知世界宽。

一片瑶光万里开，停杯追忆谪仙才。寻常明月不易见，如此中秋能几来。零落故人非白社，登临何地不瑶台。欲招黄鹤临风去，为问霓裳安在哉。

鸣跸高登秋暮天，西郊辇路直如弦。梨园花覆千官醉，愈觉君恩湛湛然。

