卜肆垂帘地，依然门径开。沈冥时已往，思慕客犹来。鸟啄虚檐坏，狐穿古井摧。空余旧矶石，岁岁长春苔。

烟树重城侧，琴台千古余。早为梁苑客，晚向茂陵居。赋给尚书笔，归乘使者车。清风觌旧隐，长日耸乡间。

拂云楼观壮南城，符竹从来选择精。地压坤方诸国重，官迁汉省左曹清。霜严塞幕论兵略，春满农效劝火畊。王佐才高时望治，归来持橐上蓬瀛。

