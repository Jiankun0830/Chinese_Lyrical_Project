行高名并美，命否数皆殂。嗟尔百君子，贤哉二丈夫。世方敦薄俗，谁复距虚无。望道咸瞠若，修梁遽坏乎。密章燔汉绶，环绖泣秦儒。赖有诸良友，能令绍不孤。

最胜西峰下，林梢四望亭。江山观掌握，梁益布丹青。

手种丛兰对小亭，辛勤为访正嘉名。终身佩服骚人宅，举国传香楚子城。削玉紫芽凌腊雪，贯珠红露缀春英。若非郢客相开示，几被方言误一生。

万里桥西万里亭，锦江春涨与堤平。拏舟直入修篁里，坐听风湍澈骨清。

去年谪守豫章南，楚岸方舟鹢首衔。君便得亲夸彩服，我方违养苦征帆。春来重到青山郭，膝下同荣□绮衫。尤爱中条更相类，板舆时可到西岩。

清晓金舆出建章，祠宫转仗指虞庠。三千逢掖裾如雪，十万勾陈锦作行。再拜新仪瞻鲁圣，一篇古训赞周王。崇儒盛世无云补，扈跸空惭集论堂。

天仓三十六，寒拥翠微宫。

岩晖万古照，泉漏六时飞。

树向仙山老，枝经汉水燔。

