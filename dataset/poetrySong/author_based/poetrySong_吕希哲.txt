礼仪三百复三千，酬酢天机理必然。寒即加衣饥即食，孰为末节孰为先。

水晶宫殿玉花零，点缀空槐卧素屏。特敕下帘延墨客，不因风雪废谈经。

强记师承道古先，无穷新意出陈编。一言有补天颜动，全胜三军贺凯还。

先生不是闭关人，高趣逍遥混世尘。得志须为天下雨，放怀聊占洛阳春。家无甔石宾常满，论极锱铢意始新。任使终身卧安乐，一毫何费养天真。

老读文书兴易阑，须知养病不如闲。行林瓦枕虚堂上，卧看江南雨后山。

断霞孤鹜欲寒天，无复青山碍目前。世路崎岖饱经历，始知平地是神仙。

将谓清风全扫地，世间今复有卢鸿。

他日稍成毛义志，再求师友究渊源。

独抱遗经唐处士，差强人意汉将军。

除却借书沽酒外，更无一事扰公私。

