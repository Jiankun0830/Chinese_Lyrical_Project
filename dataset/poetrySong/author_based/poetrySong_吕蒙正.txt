昔作儒生谒贡闱，今提相印出黄扉。九重鹓鹭醉中别，万里烟霄达了归。邻叟尽垂新鹤发，故人犹著旧麻衣。洛阳谩道多才子，自叹遭逢我稀。

八滩风急浪花飞，手把渔竿傍钓矶。自是钓头香饵别，此心终待得鱼归。

沟中流水已成尘，沟畔荒凉起暮云。大抵关河须一统，可能天地更平分。烟横绿野山空在，树倚高原日渐曛。方凭征鞍思往事，数声风笛马前闻。

南沂西泗绕晴霞，北岱东蒙拥翠华。万里冠裳王者会，千年邹鲁圣人家。高林蔽日无巢鸟，古碣埋云半吐花。瞻望宫墙空佝偻，敢从沧海问津涯。

八月寒涛溅碧空，片帆悠飏信秋风。探珠直待骊龙睡，莫遣迷津浩渺中。

怪得池塘春水满，夜来风雨起南山。

挑尽寒灯梦不成。

拨尽寒炉一夜灰。

