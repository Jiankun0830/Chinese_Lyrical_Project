冥冥鸿羽在云天，邈阻风音已十年。不谓圣朝求治理，尚容遗逸卧林泉。羡君自有随时乐，顾我官闲饱昼眠。应笑无成三黜后，病衰方始赋归田。

江头五日舣轻舟，欲去迟迟更自留。目断旌旗暮天阔，龙峰峰上倚层楼。

去年同作南迁客，今日更持刺史权。推挽试知民吏意，无因谈会向尊前。

碧草茸茸照绿波，暮春归客兴如何。沧浪应有清浑处，羞见渔人鼓枻歌。

我今从帝为司纠，更有何人植柏台。

料峭东风不易禁。

