吴王宫殿作飞尘，野鸟幽花各自春。料得寒溪暄笑日，也曾惊动武昌人。

山上盘旋九曲亭，春江满目与天平。青蘋白鹭渔家屋，几幅轻绡画得成。

寻溪小径多盘诘，车马初来路欲迷。千古英雄汉天子，桑麻今已遍标题。

连云绝壁山无路，溅石潺湲水有花。试问昔时畬粟麦，何如今日种桑麻。

王官身已达，所悦多纷华。区区朝与市，轻暖事穷奢。我公味冲澹，止乐山水嘉。肩舆靡厌寻，谢兴无津涯。杖藜适意游，野径穿迂斜。回忆挂冠时，息此避喧哗。骨相有神仙，得道成全家。遗迹富览观，高步凌烟霞。静中白日长，玉宇清风赊。睹兹神圣迹，喟然兴叹嗟。

步寻斜径到寒溪。

