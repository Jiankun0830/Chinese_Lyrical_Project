一年荒宿敬亭岚，世路如今亦颇谙。鸦带夕阳来舍北，雁传秋信到江南。王曾素志非温饱，毛义微名为旨甘。料得倚门凝望切，东风何日拥归骖。

灵鳌戴出梵王宫，殿阁崔巍百世雄。额古泽心颁建武，地锺元气孕鸿蒙。云连吴楚江山秀，水接沧溟海日红。我欲楞伽分半榻，汲泉煮茗话真空。

外列千区民庶巷，中藏万载帝王家。

