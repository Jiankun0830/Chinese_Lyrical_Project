蝉声满秋树，云影护晴雷。独坐西风久，半空飞雨来。

古木霜根重，残僧雪顶深。栋梁元剥落，香火半消沉。

先生古人风，文字祖西汉。不令万钱食，亦合五花判。

绿髪青衫旧竹君，墨卿挥拂更清新。断枝活叶风萧瑟，想见凌云百尺身。

东山空阔原野平，吴王养鸡筑高城。秋天饥鹗未饱食，侧翅下攫殊无情。守城壮士心孔恶，旦夕窥兹捕鸡鹗。雕弓一展羽箭发，鹗也时从半空落。山人学射艺渐精，遂使山无鹗鸟鸣。却思勾践侵吴日，何不令之射越兵。

人事少陵诗外见，人烟子厚记中行。

回首风光横万里，他年应记柳侯城。

万里西来客，溪山先有名。

醉中掷笔金銮殿，睡起鸣笳铁瓮城。

