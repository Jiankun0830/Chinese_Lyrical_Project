夕阳西欲没，宛转山气昏。独逝颇无累，时欣暗经林。栖鸟未稳集，归马无奔声。恍忽自得意，兴来谁与言。

晨风集微和，晓色动佳气。溟溟四郊烟，漠漠一川水。前村鸡犬喧，远树鸟雀喜。山腰客行来，林下雉惊起。时闻牧童谣，不见骑牛至。回头望东隅，晓日粲光丽。胸襟倏暄烦，败我幽静意。行行载驰驱，已复到城市。

夜半雨忽作，朝来云又晴。林花洗幽艳，池水湛虚明。草色侵衣湿，山光入座清。茅檐正幽寂，啼鸟两三声。

野外望中阔，遥山宛转随。小溪芳草合，高树古藤垂。鸟过惊风疾，云行度岭迟。回头失归路，还问老农知。

岁暮怀家客，通宵不自娱。诸兄得意否，老母有欢无。已谢交朋远，犹思弟妹孤。吾身不足念，为此一嗟吁。

闻君早晚趋宁化，尚有新诗别故人。试问几程端可到，还忧半载不相亲。伤心岁律峥嵘暮，解事梅花摘索新。去去冰霜频莫厌，庭闱和气即如春。

早日功名世背驰，拟将文字疗寒饥。虽无杜甫惊人句，庶免渊明责子诗。总角宜兴俱脱颖，含哺应惠尚儿痴。殷勤谢尔传心印，解后灵椿见五枝。

鸟语烟光里，人行草色中。池边忽分散，花下复相逢。

积雨有余润，游云无定阴。燕飞华屋静，莺啭碧窗深。

野花开处客徘徊，胡蝶抟飞敛复开。折得野花随手去，不知胡蝶逐人来。

高高轩楹日照东，扶桑柱植西昆仑。上有明真紫霞客，厮征伯侨役羡门。月驭叱前驱，风驷殿后奔。灵衣披披溘晻霭，玉斧断断除烦冤。虚皇下两耳，授以金简文。相观峻极不容步，拟轶清气排重阍。咽日诵黄庭，滴露抄韦编。羊歧之亡罔象得，蛮触之角醯鸡天，临台一笑俱超然。

高筑黄金贮俊才，云关玉锁问谁开。若非倚赖东风力，安得凭虚直上来。

高台跨崇冈，檐宇锁空雾。新晴洗双目，十里在跬步。霏霏渔浦烟，冉冉富春树。风花不我私，何以理愁绪。谁梳白玉窗，中有浮云度。浮云吹不开，不见行人去。

选胜园林兴未阑，拏舟飞出小溪湾。光摇一碧回环水，翠挹三清远近山。似惜雨晴天恰好，真忘名利日长闲。松筠不锁神仙境，携得烟霞满袖还。

树头明月光欲吐，反眼仰面天恢恢。

隙风无端吹我烛，满窗明月心更清。

江流回转石不移，钓丝卷尽生须丝。

为兵不愿作刀锯，刑人未必皆不忠。为器不愿作钟鼎，铭勋未为皆有功。

耳根静处水流村，眼界空时山在门。

燕忙将入夏，蚕暖正眠春。

水痕才破腊，云黯似知春。

圣主思文德，元臣献武功。一言深悟主，五利且和戎。……天地包羞日，山河匿怨中。……儒生别有泪，不是哭途穷。……战伐功何有，和亲计未疏。将军休抵掌，隐忍待驱除。……氛祲埋金阙，尘沙暝梓宫。……古来尝胆事，泣血望群公。

江淮十载警胡尘，底事磨崖未勒勋。闻道本朝还遣使，且令诸将各收军。

寇残井邑困流离，回首欢娱一一悲。不厌儿童遭世乱，惟愁父老说清时。

万井火熬波里雪，十州雷送雨前春。

乱石分开急流水，群山拥出最高峰。

山高不改自然色，水远能流无尽声。

木落青无影，荷枯澹有香。

行杯波动金莲侧，剪烬灯飘宝蜡残。

西风横吹雨脚断，秋云轻笼日花明。

君少作奇字，瘦硬得柳骨。墨净剪水匀，势健拗铁屈。……新诗更镌磨，劲绝与字匹。老蛟寒卧波，壮士努抉石。翻盆势动摇，诗与字俱力。

樵歌催日晚，村乐见年丰。……雁阵横冲雾，酒军酣战风。

羽卫连荆棘，衣冠杂虎狼。烟沉凫雁断，天阔水云黄。……风悲云动色，天惨日无光。

霜皮围四十，水击黑三千。……山河归整顿，天地入陶甄。……但存忠贯日，未问写凌烟。……远吸金茎露，高攀玉井莲。……风度优囊笏，恩光遶赐鞭。……李唐光夹日，炎汉赫中天。……共承天柱折，独斡斗杓旋。……怀古歌鸿雁，伤今拜杜鹃。……王气周旋内，胡尘笑语边。……浮云开斥堠，飞鸟避戈鋋。……蜀道开天险，雄夸亿万年。停空蟠瑞气，盖代出真贤。……国多艰难尽，公归早晚遄。愿为元结颂，磨石待高镌。

厌看花笑客，忍受草欺人。

水流成独往，山势作朋来。

春令乍来风掠地，寒威潜退雪消峰。

争屯未就云头合，结党欲成风势高。

叶稀林脱颖，沙现水分镳。

起于怀素节，嘉乃伴虚心。

柔桑翠竹相倾倒，细草幽花自发明。

草迷花径烦调护，波泊莲塘欠节宣。

新月辉辉动，黄云渐渐收。

吹断碧云春昼永，落残红雨晓风轻。

挑灯倦夜羞黄里，置笔穷年对白间。

空虚气象还生白，笔退工夫见杀青。

中朝共惜无双士，绝塞贪看第一人。

已经平子宜无憾，未见夷吾得不忧。

