横木渡前溪，藤深路欲迷。瘦筇谙乱石，老屐带新泥。尽日绿阴合，有时黄鸟啼。多情双蛱蝶，飞傍帽檐低。

潮信栏边见，人家树杪分。笋鞭遮过蚁，蛛网碍飞蚊。松古藏灵药，山高落冷云。吾庐远城市，花草故欣欣。

摇旆家家酒，收犂处处村。草深迷井口，槿密拥篱根。绿水明秧本，青山失烧痕。多应忌蚕事，畏客掩柴门。

伤秋愁不断，邻杵已鸣霜。宝扇鸾收影，𥬠蚁带香疏。花停懒蝶细，草庇寒螀虫。落叶无人扫，庭空下夕阳。

云阙漏微照，长江得半明。心随帆影远，鸥似我身轻。今古几兴废，山川无变更。倚栏吟未断，拍拍又潮生。

