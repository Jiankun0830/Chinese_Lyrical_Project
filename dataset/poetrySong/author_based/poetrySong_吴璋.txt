江天闲晚已斜阳，静掩柴门对草堂。叶落转枝翻鹘影，星飞横水带萤光。微风得隽驱残暑，新月出音生嫩凉。坐觉秋容转清爽，一声渔笛在沧浪。

下笔非能不自休，清谈未足第三流。梦中读易疑神动，醉里吟诗想鬼愁。飞鹘岂徒惊燕雀，骑馿直欲度骅骝。此君须异无人识，惭愧当年遇褚裒。

各自芬芳花默默，两相呼唤鸟津津。

风急城闉砧杵动，雨余园圃辘轳收。

始讶长郊从此断，忽惊行客近前来。

倒悬欲堕花如缀，背立将飞鸟似惊。

池塘不用梦春草，风雪何须在灞桥。

惜别有情空执手，赠行无绪不成章。

雁飞云抹欹斜字，鱼跃波摇出没星。

水流天际惊春动，山入云间鬭碧攒。

地暖尚疑消玉马，云开早欲放金雅。

衣无锦绣劳心织，味乏膏粱困舌耕。

闲中坐作蜘蛛隠，梦里逃成燕雀禅。

弈棋但以忘忧耳，纵酒无如作病何。

龙肝雉尾瓜莼好，玉核金槌枣柰香。只有牛心犹未割，愿如逸少得先尝。

