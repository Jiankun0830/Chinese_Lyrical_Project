顽钝天教合作铛，纵生三脚岂能行。虽然有耳不听法，只爱人间恋火坑。

八十西山作酒仙，麻鞋轧断布衣穿。相逢甲子君休问，太极光阴不计年。

今年中秋夕，来赴去年约。不见破铁铛，弹指空剥剥。

山郭十余里，篮舆试初程。山高云气重，野旷烟光轻。断石络树根，敧崖溜泉声。行行款道宇，一径掌样平。仙隐记甘罗，观名取庄生。宝藏绚金碧，仙佩飞瑶琼。檐铎自相语，龛灯弄微明。出门境界宽，一笑大江横。蹁跹白羽衣，孤鹤松梢鸣。

弹琴伤指甲，盖席损髭须。

