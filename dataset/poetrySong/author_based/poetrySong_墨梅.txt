年端唤醒玉梅魂，满袖春风不见痕。未许卷帘新月上，却教烟雨恼黄昏。

忆昨江湖倒载归，暗香夹路雨霏微。谁人貌得春风景，远看如烟近却非。

逸少池边发兴新，管城别作一家春。临风玉笛无人会，鬒髪空归想太真。

南枝春色弄微温，记得清香扑酒尊。今日相逢隔烟雾，扬州残梦足销魂。

长爱孤标似君子，不禁横行巧挤排。短幅离离乃遗像，至今寒蝶误飞来。

