吴越声飞二十年，缁衣空复叹遗编。紫芝眉宇风尘外，太白文章锦绣前。可是石渠方载笔，未应水国要归田。他时雪里相逢处，能记骑驴孟浩然。

霜风吹老菊离离，水外秋云送雁飞。来伴谪仙闲杖腰，满林丹叶衬斜晖。

楼影摇波到碧空，拒霜无数隔堤红。只应明夜关山月，怜我相思不寐中。

与世相疏行路难，不禁尘土便思山。山中独念故人远，雪舞清声窗竹闲。

世路难行肯效尤，蒲萄斗酒换凉州。春风不到仲文树，野水犹沈梦得舟。珍重故家青玉案，徜徉乡社翠云裘。淮南十里莺花老，月照关山笛里愁。

微雨鹭翘艇，夕阳人倚楼。

雨晴梨花春有光。

砌下梨花一堆雪。

杨柳不遮春已断，一枝红杏出墙头。

