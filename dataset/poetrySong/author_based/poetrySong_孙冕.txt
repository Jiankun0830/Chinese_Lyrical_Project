人生七十为鬼邻，已觉风光属别人。莫待朝廷差致仕，早谋泉石养闲身。去年河北曾逢李，今日淮西又见陈。寄语姑苏孙刺史，也须抖擞老精神。

桂林南面近征黄，又爱江乡出帝乡。新命不辞提郡印，旧山重喜过衡阳。楼台满眼潇湘色，道路迎风橘柚香。知有太平经济术，政闲时节好飞章。

可怜遐地产，常化燎原火。

水剑还难问，梅梁亦可疑。

