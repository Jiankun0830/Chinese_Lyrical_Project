闻说虞山有道澄，白云深处不闻扃。自言古佛何为者，只是无心一老僧。

竹林藏月读书家。

四山藏一寺，方丈压诸峰。回首坐禅处，白云深几重。

渡江始至长江县，返照雨余村落明。此地曾经诗客到，九秋风月至今清。

烟笼合处日华明，龙女山横拥郡城。番马远随流水至，边人高入白云耕。

秋空独见周王庙，夜月犹悬蜀将营。

