九载功成驾鹤骈，空遗丹灶冷无烟。衣冠昔日犹埋冢，鸡犬当时亦上天。高步瑶池观日月，几经沧海变桑田。可怜黄野归来晚，留与人间作地仙。

二山环合壁相重，禅阁欹危杳霭中。云塔孤标凌绝𪩘，石楼双峙耸晴空。灵泉冷透千岩翠，古木阴生万壑风。自笑尘劳促归思，懒将身世问禅翁。

中阁犹追旧寺名，凌虚阑槛拂云平。烟迷勾漏烧丹灶，雨杂尚书旧履声。泉水几年明鉴曲，甽田一日布枰。却收谢客寻山屐，且共禅师语此生。

地据淮西尽，江吞石壁宽。

云梦南州富物华。

