夜泊浔阳宿酒楼，琵琶亭畔荻花秋。云沈鸟没事已往，月白风清江自流。

若耶溪畔醉秋风，猎猎船旗照水红。后夜钱塘酒楼上，梦魂应绕浙江东。

剡中新佐郡，去路触炎威。民富杼机利，地含山水晖。樵风送舟綄，梅雨润朝衣。政在宜谣俗，当期奏课归。

浙东歌舞望旌麾，远泛樵风羽綄飞。论撰内通仙殿籍，拜兴初别夕郎闱。老人日俟刘公至，狂客今无贺监归。闻有新诗频寄我，莫嗟梅雨裛朝衣。

二圣垂鸿烈，天临四纪余。元台地率属，赐会宠刊书。世业叨荣甚，君恩可报欤。衮衣相照烂，归拥鹿鸣车。

丛林起新构，燕坐水云乡。本自禅心静，能令世累忘。幡花围昼永，钟梵度宵长。归裓新篇富，笼纱映宝坊。

十年情味与君同。

左川风俗美，资中亭上人。

圣时建官追茂制，唐家压角失前规。

千岩相望蔽松筠。

林腰似泻瑰，水面如融汞。

