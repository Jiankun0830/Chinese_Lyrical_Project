海阔三山路，香轮定不归。帐深空翡翠，珮冷失珠玑。明月留歌扇，残霞散舞衣。都门送车返，宿草自春菲。

晓发城西道，灵车望更遥。春风空鲁馆，明月断秦箫。尘入罗衣暗，香随玉篆销。芳魂飞北渚，那复可为招。

庆自天源发，恩从国爱申。歌钟虽在馆，桃李不成春。水折空还沁，楼高已隔秦。区区会稽市，无复献珠人。

五季失图，猃狁孔炽。艺祖造邦，意有惩艾。爰设内府，基以募士。曾孙保之，敢忘厥志。

每虔夕惕心，妄意遵遗业。顾予不武资，何以成戎捷。

横浦江南岸，梁家闻世贤。一株连理木，五月荔枝天。

四纪忠劳著，三朝闻望隆。享兹难老祉，报在不言功。富矣勋弥大，居焉貌甚冲。西都旧士女，白首𥩟瞻公。

一方文武魁天下，万里英雄入彀中。

燕翼功参九，安荣世历三。轩辉虽揜北，风教自存南。

