属书不得陪春豫，结客何妨事夜游。还胜南宫假宗伯，重扉深锁暗登楼。

忆昔唐家扃禁地，粉壁曲龙闻曩记。承明意象今顿还，永与銮坡为故事。

台岭分灯契上机，政庭传教及禅扉。供开蒲馔持盂至，梦忆霞标振策归。吟砚自澄晨磬彻，经窗闲掩夕香微。袍纹迥夺岩芝色，猊座人天喜重围。

梧楸初谢楚天凉，亲见腰间换印囊。渔浦雾浓沈叠鼓，湓江风急下危樯。帝城云表瞻龙首，故国星边认剑光。退食斋中多燕喜，暖泉春酿泛瑶觞。

六阙表门荣，华林地气灵。乌衣王氏族，玉树谢家庭。邹鲁多亟犬，荀陈更现在星。怡神虚室白，讲学夜灯青。篇籍巾箱满，弦歌里巷听。兰堂时合宴，槐市正谈经。丹井通仙穴，西山接翠屏。烟萝皆胜概，何日扣岩扃。

神归梁小庙，礼袝汉余陵。

四时常有烟棚合，三月犹无菜甲生。

鹤料署文移，𫚖场收赋算。

奇材剑客当前队，丽赋骚人托后车。

江涵帝子翚飞阁，山际真君鹤驭天。

楚泽伤春怨𫛸鴂，长安索米愧侏儒。

云间乍阕仙韶曲，禁里还过叡武楼。

海国瓯乡浙水东，暂烦良守此凭熊。

