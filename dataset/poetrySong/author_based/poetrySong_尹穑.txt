南街医工门如市，争传和扁生后世。膏肓可为死可起，瓦屑蓬根尽珍剂。岁月转久术转疏，十医九死一活无。北市医工色潜动，大字书牌要惊众。偏收弃药与遗方，纵有神丹亦无用。实者为虚热为寒，几因颠倒能全安。君不见形神枵然卧一室，医方争功药无必。左手检方右顾金，两手虽殊皆剑戟。

酬功不惜赏千布，送死惟堪缚一馿。

景龙只是当时路，不见金钱打着人。

徒然五侍从，不办一书生。

本来饥饱非同鼎，安得浮沈自一舟。

异日是非忧史谬，终身寒饿羡钱愚。

草黄眠失犊，石白动知鸥。

