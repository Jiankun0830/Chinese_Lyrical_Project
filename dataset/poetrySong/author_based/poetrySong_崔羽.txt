茫茫宇宙春复秋，上清曾记昔年游。烧丹灶古云烟在，遗履亭虚草树幽。花压画栏香梦远，酒倾磁盏瑞光浮。饮余忍别贤昆季，回首向云天际头。

丹即筌蹄道即鱼，忘筌得道证空虚。莫坚守抱无为一，扑碎空虚一也无。妙有灵丹常赫赫，含容法界自如如。随缘应感长清静，九载金刚不坏躯。

烟霏雨湿路泥泞，鹤驾飘然下紫京。休咎吉凶休动问，细谈时事与黄庭。

