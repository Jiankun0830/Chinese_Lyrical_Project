满目江山四望幽，白云高卷嶂烟收。日回禽影穿疏木，风递猿声入小楼。远岫似屏横碧落，断帆如叶截中流。

片片飞来静又闲，楼头江上复山前。飘零尽日不归去，帖破清光万里天。

因登巨石知来处，勃勃元生绿藓痕。静即等闲藏草木，动时顷刻遍乾坤。横天未必朋元恶，捧日还曾瑞至尊。不独朝朝在巫峡，楚王何事谩劳魂。

若教作镇居中国，争得泥金在泰山。

才闻暖律先偷眼，既待和风始展眉。

嚼处春冰敲齿冷，咽时雪液沃心寒。

蒙君知重惠琼实，薄起金刀钉玉深。

深妆玉瓦平无垅，乱拂芦花细有声。

片逐银蟾落醉觥。

巧剪银花乱，轻飞玉叶狂。

寒艳芳姿色尽明。

