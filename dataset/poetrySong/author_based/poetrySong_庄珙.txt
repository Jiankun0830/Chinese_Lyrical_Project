凿地一鉴小，清照远山眉。不起奔雷浪，微生濯月漪。林深来属玉，萍碎引伊尼。缅想人中镜，披云睹更奇。

卜筑愔愔不记年，蒲团布衲夙因缘。一灯明灭照秋雨，残炷有无萦暮烟。空谷风篁自成韵，虚窗霜叶警安禅。昔游尚记春强半，幽鸟相呼细柳眠。

林泉适意可忘年，静境寥寥断俗缘。满户清风翻贝叶，半窗晴日袅炉烟。无尘虚室自生白，隠几安心即是禅。杖策每来乘逸兴，偷闲聊借北窗眠。

