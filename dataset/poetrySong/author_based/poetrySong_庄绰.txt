昔年随牒佐边侯，愁望长安向戍楼。今日衰颓来泽国，又看烽火照长洲。

赖召陈玄典籍传，肯教边腹擅便便。竟夸削木真余事，却笑磨人得永年。三友不居毛颖后，五车仍在褚生前。祇愁公子从医说，火煅生分不直钱。

力辞富贵回天上，不事楼台起宅中。问道但怀重舍盖，对优宁兴独延崇。精神宛似初平蔡，信宿那应久在东。帝念中兴思旧德，未容高枕北窗风。

