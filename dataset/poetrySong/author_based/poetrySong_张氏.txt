罗幕泥金窣地垂，夜香烧尽二更时。不知帘外溶溶月，上到梅花第几枝。

五湖风雪分头去，千里淮山信脚行。涉世真成妄男子，谈诗长忆老先生。塘边瓜茹须频灌，郭外田畴粗可耕。莫倚瘦筇吟白发，浪传新句入都城。

莫讶泪频滴，都缘心未灰。

满目烟含芳草绿，倚兰露泣海棠红。

尊前独垂泪，应为未灰心。

云鬓慵梳睡不忺，倚阑听燕语虚檐。春愁自是无重数，生怕东风揭绣帘。

