明月楼前可万家，凤山庵下日初斜。风流耆旧消沉尽，空睇寒江耿暮霞。

四百余年鳄不归，七十二滩险莫支。千艘上下无倾欹，波间小艇理筒丝。

权门车马日騑騑，独犯天颜咫尺威。愿借君王斩马剑，何惭妻子泣牛衣。丹书到死成罗织，青史平生赖发挥。遥望湘滨成楚些，英魂应逐屈原归。

微官驱我走尘埃，每到林泉眼豁开。莲社未容书姓字，又随流水出山来。

曾井有泉消毒瘴，程江无屋祠高贤。

三寺楼台烟雾里，一川芦苇画图中。

