浓麝应同琼体织，轻绡料比杏腮红。虽然未近来春约，已胜襄王魂梦中。

自得佳人遗赠物，书窗终自独无寥。未能得会真仙面，时赏香囊与绛绡。

何人遗下一红绡，暗遣情怀意气饶。勒马住时金{革登}脱，亚身亲用宝灯挑。轻轻滴滴深深染，慢慢寻寻紧紧□。料想佳人初失却，几回纤手摸裙腰。

香来着吾怀，先想纤纤手。果遇赠香人，经年何恨久。

