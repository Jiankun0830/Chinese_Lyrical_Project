持节淮堧剧骏奔，扈扶文母入天阍。

步虚声起绕玄云，石乳烟销夜半分。怪得瑶笙吹鹤过，碧坛夜醮玉宸君。

旧令龙溪有去思，移家喜与土风宜。人传张籍妙乐府，我识王维真画师。火米夏收畬稻早，海椒春放瘴花迟。客查不到天无雁，赖有輶轩可寄诗。

路绕苍山石挂藤，结庐深入白云层。泉鸣便隔人间世，采药知从何处僧。

