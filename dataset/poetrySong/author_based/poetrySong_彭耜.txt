凉殿初生露满天，木犀花发月初圆。君王少御珊瑚枕，多就宫人玉臂眠。

镇静一如无，颁条甫月余。来惟尽传客，去不识兵符。健判风生笔，精祈雨洒车。丈夫何必假，行矣两轮朱。

虽拥朱轓贵，清癯两鬓霜。判花人竞诵，待草士深藏。农饱因蠲赋，州贫为救荒。公归无愧面，应可见严光。

潇洒使君风度峻，神仙谪堕在人间。只今坐啸凝香处，帝赐罗浮作镇还。

郡人不识疾呼声，甘雨和风遍一城。岁久偏多遗爱事，天高未察借留情。舟行精舍渔歌晚，家近华亭鹤唳清。

倦入承明听履声，朱轓今复压专城。荡胸碧华供吟兴，照眼清洢洗宦情。鲈鲙何惭高士洁，琴龟不减昔贤清。未应更葺东山墅，出处方关世重轻。

闻道泉人截镫留，翰林从此去吾州。村中父老相持泣，但祝今侯似故侯。

淮汉纷纷战血腥，蜀山鬼哭不堪听。如何一线江西路，独见奎星与福星。

一昨闻公幕府开，梦魂频遶岭头梅。久抛𫖇袴辞军去，忽有弓旌扣户来。茅舍相过争借问，荷衣欲出却徘徊。旧时檄草今焚弃，辜负黄金百尺台。

兹邑犹淳古，君行作长官。假令三尺密，终有一分宽。栗里归差易，桐乡爱极难。千峰青遶郭，暇日想凭栏。

昨释兵符归故里，耳听兵事几番新。偶逢麾下来犹识，欲说辽阳记不真。儿觅宝刀坚爱惜，奴吹芦管怨悲辛。夜来忽作关山梦，万一君王起旧人。

宅成天下借图看，始笑平生眼力悭。地占百湾多是水，楼无一面不当山。荷深似入苕溪路，石怪疑行雁荡间。只恐中原方鼎沸，天心未遣主人闲。

一生不蓄买田钱，华屋何心亦偶然。客至多逢僧在坐，钓归惟许鹤随船。

人世应无第二楼，暮云飞不到帘钩。未开宝镜青冥里，先赏冰轮碧海头。

天风吹衣霞飕飕，叱驭从南来罗浮。何谓玉笥捣药鸟，亦于石楼喧夜愁。仙翁定知野人到，道观聊为朝真留。一粒刀圭吾不与，大椿那有八千秋。

判事有花皆可录，谏书无草岂求名。

家为买琴添旧债，厨因养鹤减晨炊。

