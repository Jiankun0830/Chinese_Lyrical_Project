中军叹韩甥去，潮州喜湘侄来。欲识邢郎高谊，但看郑老饯诗。

小人护局可畏，君子得与常迟。老秦殁已一岁，胡李方始量移。

准用于丁殒后，瓘亡在京死前。惜是苍生无福，北山不待隆干。

仲方主和忝祖，知孝朋奸辱先。却是北山有后，可轩论奏凛然。

初心直欲复关河，保蜀功劳不自多。诸葛大名垂宇宙，北山千古共巍峨。

不识刘公字，今方睹一斑。笔兼欧蔡体，品在上中间。

