惊雷殷殷南山曲，一夜山前春雨足。美人睡起怯轻寒，衣褪香绡红减玉。朝云霭霭弄晴态，野柳狂花无管束。东风也自足春情，吹皱两溪烟水绿。

岩僧结栋何勤勤，殿合岧峣势欲奔。秋洗江光浮绀瓦，山盘树影入青轩。相逢未免同尘眼，何日安禅慰病魂。欲借上方留一枕，梦随寒磬过天门。

满城风物来春色，万里江山入酒杯。

