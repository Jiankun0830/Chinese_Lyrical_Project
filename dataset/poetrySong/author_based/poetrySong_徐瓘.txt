风吹细浪低田麦，雨过初分浅水秧。红树半开桃脸嫩，绿波深映柳丝长。

林垂紫李玉成蹊，水映红榴石近溪。深栋双双飞燕语，阴槐绿树万蝉嘶。

红飘乱叶树连枝，雨著疏花菊遶篱。蓬转恨多饶白发，鸿归数处寄新诗。

飞花雪片落梅残，兴发歌楼酒量宽。矶石钓鱼观冻手，衣蓑绿映暮江寒。

明中悟理造忱诚，性觉通真见即行。生不生来空是境，有无有处化为城。荣枯现梦因缘想，色相求心妄执情。名与实亡都在道，盲聋苦学漫营营。

