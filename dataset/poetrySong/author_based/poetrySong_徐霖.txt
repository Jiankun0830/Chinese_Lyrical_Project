萋萋细碧江南地，上有梅花朔易天。铁石空余心已尽，霜明日润若为妍。

天阔五云开彩阴，王孙万里骅骝骎。风烟泱漭年华老，云树凄迷别思深。此日江城樽酒话，当年故国栋梁心。夜阑秉烛匆匆剧，赖有梅花生短吟。

玉茗亭西石笋春，偶来相对作闲人。千年未烂应还待，化鹤叮咛日未曛。

仲冬多美曝，散步有余真。老树槎牙晚，初花的烁春。清歌动落日，远岫得幽人。空返无佳句，知为暮霭嗔。

尚书胜迹留千载，太守离思去十八。难得地主真可人，载酒问字石须伐。

