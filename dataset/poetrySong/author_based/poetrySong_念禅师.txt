往复无际，动静一源。含有德以还空，越无私而迥出。昔日日，今日日，照无两明。昔日风，今日风，鼓无两动。昔日雨，今日雨，泽无两润。

元正一，古佛家风从此出。不劳向上用工夫，历劫何曾异今日。

元正二，寂寥冷淡无滋味。赵州相唤吃茶来，剔起眉毛须瞥地。

元正三，上来稽首各和南。若问香山山里事，灵源一派碧如蓝。

