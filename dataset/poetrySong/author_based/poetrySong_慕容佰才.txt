剑岭排峰鸟过迟，蜀贪秦诈事堪悲。若为社稷思长计，肯把干将自倒持。

李势非嵎虎，公孙是井蛙。圣朝无外户，夷壤尽为家。叠嶂宁须铲，停鼖久废挝。原鳞生骆谷，钓驷入彭衙。关失千年壮，方来万里遐。商渊宁澒洞，使节偏谽谺。岑蔚谁惊鸟，丰茭自乐{鹿/加}。烽屯开雨雪，樵爨老烟霞。帝德朝宗地，仙游上汉槎。赏奇酬酒兴，摛藻谢诗葩。阶走枫林叶，窗催桕烛花。山亭无刻漏，隠几待鸣鸦。

