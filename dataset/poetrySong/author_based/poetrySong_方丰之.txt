已携巨鲤换新秔，尚有鲦鯈得自烹。闻道烹鲜易烦碎，呼儿勿用苦为羹。

漠漠春阳接海低，蒙蒙晚雨傍山飞。半敧古埭无人过，时有村童护鸭归。

舍人早定江西派，句法须将活处参。参取陵阳正法眼，寒花承露落{参毛}{参毛}。

天女终降大居士，登伽惟挠小乘禅。

老夫六贼销磨尽，时为幽香一败禅。

白是盐埕青是麦，谁云斥卤不堪田。

魂梦无金印，生涯有瓦盆。

汉室虽然和冒顿，贾生终愿系单于。

