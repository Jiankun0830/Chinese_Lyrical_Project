睡起眼光的铄，拥衾缩劲高吟。推转小窗惊看，松林翻作琼林。

直上最高头，无人独少留。万山皆在下，千里入双眸。马傍松边立，云从脚底浮。倚天一长啸，红日满沧洲。

春闱试罢且徘徊，十里荷花浑未开。笑指西湖且归去，闲时应待我重来。

蹇馿昨日雪蒙蒙，破帽呼舟古渡风。吟得诗成还未吐，要留此景著胸中。

长驱笔阵浑无碍，扫尽春蚕食叶声。

微波荡晴墩，倒影动悬壁。

