霭霭初蒸云，落落欲坠石。山深多晚花，照水自红碧。渔艇入烟小，松竹凌烟直。西风漾碧波，扁舟恣崎侧。客从北方来，苦遭世俗迫。登临虽夙愿，山川多未识。浩荡涉寒流，跻攀并苍壁。扪萝窥发道，踏迳穷人迹。清泉洗尘心，山鸟惯幽客。逸兴良未已，日下千崖赤。十载孙承公，好具登山屐。

沙场尺棰致羌浑，玉陛朝趋雨露恩。自笑百年家凤阙，一生肠断国西门。

石磴插青云，禅宫入渺冥。归云侵客座，流水乱松声。天近月逾白，竹多山更青。从来丘壑志，不独付孙登。

丘壑情无尽，田园兴有余。何当厌泽国，不奈忆君庐。庭户草应长，江山木已疏。何时整归棹，八月洞庭湖。

朱帘高槛俯幽芳，露浥烟霏玉褪妆。月冷素娥偏有态，夜寒青女不禁香。从教春事年年晚，要使诗人日日狂。替取秋兰纫佩好，忍随风雨受凄凉。

没兴主司逢葛八，贤弟被黜兄荐发。细思堪惜又堪嫌，一壁有眼半壁瞎。

两松郁苍苍，夭矫发奇峭。翛然龙蛇姿，势欲排岩峤。老禅犹会心，默坐观万窍。我亦发深省，倚槛一长啸。此兴含千古，孰谓韦偃少。

当时鸡犬皆霄汉，自是刘郎不得仙。

伤心有恨关存殁，袖手无人问姓名。

旌旗太一三山外，车马长杨五柞中。柳外雕鞍公子醉，水边纨扇丽人行。

唤得梅蕊要同韵，羞杀梨花不解香。

