小白长红又满枝，筑球场外独支颐。春风自是人间客，张主繁华得几时。

生计唯兹椀，般擎岂惮劳。造虽从假合，成不自埏陶。阮杓非同调，颜瓢庶共操。朝盛负余米，暮贮藉残糟。幸免墦间乞，终甘泽畔逃。挑宜筇作杖，捧称葛为袍。傥受桑间饷，何堪井上螬。绰然真自许，呼尔未应饕。世久轻原宪，人方逐子敖。愿君同此器，珍重到霜毛。

犊鼻生涯一酒墟，当年嗤笑欲何如。穷通不属儿曹意，自有真人爱子虚。

眼看飞雁手携鱼，似是当年绮季徒。仰羡知几避缯缴，俯嗟贪饵失江湖。人间感绪闻诗语，尘外高踪见画图。三叹绘毫精写意，慕冥伤涸两踟蹰。

初约看花花已尽，重亲闲客客应欢。真花既不能长艳，画在霜纨更好看。

云幕无波斗柄移，鹊慵乌慢得桥迟。若教精卫填河漠，一水还应有尽时。

一春无事又成空，拥鼻微吟半醉中。夹道桃花新过雨，马蹄无处避残红。

玉笙声里鸾空怨。

诗题：列子有力命王充论衡有命禄览之有感首句：大钧播群物。

