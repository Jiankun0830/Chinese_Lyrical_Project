书仙十阁壮儒宫，灵越山川宝势雄。岫柏亚香侵几席，岩花回影入帘栊。千秋碧锁东南竹，一水清含旦暮风。文酒雅宜频䜩集，谢家兰玉有新丛。

藐姑容化现阴馆，句漏砂封六乙泥。五练夜穷青玉枕，七明晨采碧云梯。冠霞高扡浮丘袂，握体深藏鬼谷奚。知有山西驻龄药，何妨相赠一刀圭。

鉴湖清澈秦望高，涵虚逗碧供吟毫。当日醉眼倚空阔，三江七泽才容舠。

湖山杳渺不可状，登览幽求无所遗。高僧伴吟足清览，见尽白莲开落时。

苏哥风味逼天真，恐是文君向上人。何日九原芳草绿，大家携酒哭青春。

槿户茅斋雅自便，京华风味入新年。楼台冷落收灯夜，门巷萧条扫雪天。病酒不闻花外漏，放朝仍得日高眠。何妨静习闲中趣，欲问林僧结净缘。

宝毂香轮不再逢，峡云巫雨杳无踪。梨花院落溶溶月，柳絮池塘淡淡风。几日寂寥伤酒后，一番萧索禁烟中。鱼书欲寄无由达，水远山长处处同。

百尺竿头袅袅身，足腾跟挂骇傍人。汉阴有叟君知否，抱瓮区区亦未贫。

稽山新茗绿如烟，静挈都蓝煮惠泉。未向人间杀风景，更持醪醉花前。

炎宋肇英主，初九方潜鳞。尝因蓍蔡占，地决天地屯。庚庚大横兆，謦咳如有闻。

惨惨高槐落，凄凄余菊寒。粉墙多记墨，聊为拂尘看。

网索轩窗邃，銮坡羽卫重。鹢舟还下濑，星使出飞龙。赋待三英集，词须五吏供。会看边燧息，横霈紫泥封。

暮召三山峻，晨趋一节回。乍维青雀舫，还直右银台。陟降丹涂密，论思武帐开。欲谈当世务，元藉轶群才。

苒苒渭滨族，萧萧尘外姿。如能乐封殖，何必醉中移。

大钧播群物，零茂归自然。默定既有初，不为智力迁。籞寇导其流，仲任派其源。智愚信自我，通塞当由天。宰世曰皋伊，迷邦有颜原。吾道诚一概，彼途锺百端。卷之入纤毫，舒之盈八埏。进退得其宜，夸荣非所先。朝闻可夕陨，吾奉圣师言。

东园何所乐，所乐非尘事。野竹乱无行，幽花晚多思。闲窥鱼尾赤，暗辨蜂腰细。树影密遮林，藤梢狂罥袂。潘蔬足登膳，陶秫径取醉。幸获我汝交，都忘今昔世。欢言捧瑶佩，愿以疏麻继。

绛河星斗夜阑干，禁署沈沈闭九关。上帝册书群玉府，仙人宫阙巨鳌山。凉蟾影度秋阴薄，促漏声来夜唱闲。拥鼻吟多欲愁绝，严钟凄断树鸟还。

莲勺移家近七迁，鲁儒章句世相传。关中沃坏通泾渭，堂上繁声逐管弦。身服儒衣同蔡义，日将卮酒对彭宣。高坟丈五阳陵外，千古朱云气凛然。

元巳清明例未开，小园幽径独徘徊。春寒不定斑斑雨，宿醉难禁滟滟杯。无可奈何花落去，似曾相识燕归来。游梁赋客多风味，莫惜青钱万选才。

平台千里渴商霖，内史忧民望最深。衣上六花非所好，亩间盈尺是吾心。

红白薇英落，朱黄槿艳残。家人愁溽暑，计是望盂兰。

邺城宫殿久荒凉，缥瓦随波出禁墙。谁约藓文成古砚，放闲裁破碧鸳鸯。

已恣玉锋磨藓骨，更持蟾泪湿云根。欲知千载凄凉意，尚有昭阳夜雨痕。

凤阙承丹诏，麟符得旧乡。雨中吴岫碧，村罅楚梅黄。使节江湖外，城楼翼轸旁。吾知召南树，从此接维桑。

北苑中春岫幌开，里民清晓驾肩来。丰隆已助新芽出，更作讙声动地催。

风回玉宇箫声远，日下琼林佩影闲。待得年光遍天下，始教春色到人间。

人来人去市朝变，山后山前烟雾凝。萦带二川河洛水，寂寥千古帝王陵。

宫后扇开青雉尾，羽人衣剪赤霜文。农皇药录真无谓，不向萱丛辩纠纷。

海峤黄金刹，安禅不记秋。来膺臣宰召，归泛越人舟。达性融三界，随缘极四流。还持双股锡，拂藓坐岩幽。

昔年权暂领军城，静爱仙山咏过春。天下云车曾祖驾，城中鳌海几生尘。明知绿髪升真籍，堪笑苍颜预宪臣。我若粗成忠国事，赤松曾羡汉廷人。

水昌宫殿接龙津，碧树阳春晓色新。朱户曲房能驻日，酥盘金胜自生春。

浅艳侔莺羽，纤条结兔丝。偏凌早春发，应诮众芳迟。

煌煌五枝灯，下有玉蟠螭。汉宫已荆棘，此地生何为。既无膏火用，虚名徒自欺。

兰香𦶟处光犹浅，银烛烧时焰不馨。好向书生窗下种，免教辛苦更囊萤。

开从百花后，占断群芳色。更作琴轸房，轻盈琐窗侧。

春尽江南茂草深，绕池萦树碧岑岑。长安官舍孤根地，一寸幽芳万里心。

峨峨楚南树，杳杳含风韵。何用八千秋，腾凌诧朝菌。

河柳擅佳名，青条发红穗。因愁百卉娇，强作芳菲意。

九苞颜色春霞萃，丹穴威仪秀气殚。题品直须名最上，昂昂骧首倚朱栏。

临川楼上柅园中，十五年前此会同。一曲清歌满樽酒，人生何处不相逢。

金翠光中宝焰繁，山楼高下鼓声喧。两军伎女轻如鹘，百尺竿头电线翻。

云幕无多斗柄移，鹊慵乌慢得桥迟。若教精卫填河汉，一水还应有尽时。

太液波才绿，灵和絮未飘。霞文光启旦，珠琲密封条。积润涵仙露，浓英夺海绡。九阳资造化，天意属乔繇。

轻盈千结乱樱丛，占得年芳近碧栊。逐处间匀高下萼，几番分破浅深红。烟晴始觉香缨绽，日极犹疑蜡蒂融。数夕朱栏未飘落，再三珍重石尤风。

杳霭何惊目，鲜妍欲荡魂。向人无限思，当昼不胜繁。浩露晴方浥，游蜂暖更喧。只应春有意，留赠子山园。

昔闻游客话芳菲，濯锦江头几万枝。纵使许昌诗笔健，可能终古绝妍辞。

濯锦江头树，移根药砌中。只应春有意，偏与半妆红。

青琐曾留眄，珍藂宛未移。幸分霖雨润，犹见艳阳姿。岸帻来朱槛，攀条忆绛蕤。能令人爱树，不独召南诗。

夏正标吉朔，尧历载初辰。柏叶清樽举，椒花绮颂陈。年芳随律盛，皇泽与时均。共有华封意，升平亿兆民。

人正肇届时多祜，凤历惟新景载阳。双阙布和云气郁，千门献寿玉声长。东风入律三边静，北斗回春万物芳。朝暇肃诚颁睿藻，搢绅交抃捧尧章。

莺谷春风柳上归，禁闱芳树渐依依。尧年亿万如天远，万国欢心拱太微。

屠苏醴酒盈金斝，郁垒神符卫紫关。三境上真垂介福，绵绵洪算等南山。

南国雕胡奉紫庭，九重楼阁瑞云生。丹毫玉策延洪算，八表欢娱四海清。

习习条风拂曙来，清香犹绽雪中梅。屠苏酒绿𬬻烟动，共献宜城万寿杯。

玉殿初晨淑气和，璧池冰解水生波。龟台圣母增年历，万寿无疆积庆多。

献寿椒花泛渌醪，迎祥朱户怙仙桃。彤庭玉殿𬬻烟起，霭霭卿云瑞日高。

池冰初解雪初消，十二重城晓日高。飒飒和风遶珠树，千年春色在蟠桃。

三百六旬初一日，四时嘉序太平年。霓衣绛节修真箓，步武祥云奉九天。

铜龙楼下早春归，三朔元辰在此时。椒柏暖风浮玉斝，两宫称庆奉皇慈。

条风发动协初辰，玄圃瑶山景象新。千载百灵资介福，沧溟重润月重轮。

一叶春王拆瑞筇，八斋西省夕香浓。多年不宿金闺署，半夜再闻长乐钟。却展旧编探史汉，更惭高步接夔龙。十思三省无荒豫，千载亨辰岂易逢。

千门初曙彻星河，飒洒貂裘润玉珂。向兽樽前飞絮早，景阳钟后落梅多。无声暗重琼林彩，有意微藏璧沼波。三殿端辰得嘉瑞，不须庭燎夜如何。

紫宙星回后，青郊斗建时。上林莺啭早，南亩雪消迟。云矞千祥集，风条万类滋。皇情同率土，黔首颂昌期。

阴阳自协璇玑远，和煦潜随缇管升。十二紫关鱼籥启，九重晓阙绛烟凝。芳华稍变青门柳，寒冻微消北陆冰。宸藻下颁羲日丽，八纮民庶保年登。

斗柄东回六合春，尧天历象与时新。铜壶瑞气延疏漏，青辂祥风绕画轮。云里楼台高郁郁，雨中原隰碧鳞鳞。千枝彩萼梅英吐，百尺金丝柳带匀。秉箓调元功有序，在璿观妙政惟醇。仰瞻魏阙宣和会，共识皇恩子万民。

紫毛双节引青童，一片空歌韵晓风。太昊兹辰授春令，莺旗应在矞云中。

华灯明灭羽衣攒，翠柳萧森矮桧寒。千步回廊绕金殿，水苍瑶佩响珊珊。

令月归余届早春，羲舒相望协元辰。初阳乍逐青旗动，圣寿长随凤历新。

三素云中晓望时，上真𫐌盖保参差。丹台自有长生籍，睿算方延亿万期。

青辂迎春习习来，天泉池上晓冰开。珠幡已报三阳候，柏叶将陈万寿杯。

彩幡双燕祝春宜，献寿迎祥重此时。腊雪未消宫树碧，早莺声在万年枝。

朱户未闻迎彩燕，东郊先报舞云翘。姜任盛德符青史，金屋千春奉圣朝。

柳燧青青淑气和，冰纹初解縠文波。淑风殿里黄金屋，应候称觞万寿多。

才闻太昊行新令，更祝元君望景兴。白玉龟台资寿历，千春鸿福此春初。

双金缕胜延嘉节，五彩为幡奉紫廷。春色渐浓人未觉，玉阶杨柳半青青。

青幡乍帖宜春字，翠旆初迎入律风。一有元良昭大庆，问安长在紫宸中。

碧燕幡长彩树新，寝门瑶珮庆初春。邦家累善锺储贰，皎皎重晖在璧轮。

鲛冰千片解华池，神水香醪满爵卮。旭日九门凝瑞露，东厢朝拜奉宸慈。

兰灯照夕开南阙，星弁飞楼拱北辰。在镐正逢全盛日，祝尧皆是太平人。流风舞妙翻成字，积雪歌长迥遶尘。鸾鹊宝函颁睿什，明良赓载想同伦。

诘旦雕舆下桂宫，盛时为乐与民同。三千世界笙歌里，十二都城锦绣中。行漏不能分昼夜，游人无复辨西东。归来更坐嶕峣阙，万乐铮𫓩密炬红。

勾芒司节令，鹑火中星规。广陌消尘雾，重城集宴嬉。仙韶闻玉琯，宝焰列琼枝。万国同嘉会，胥庭即此时。

协风阳律应，满砌荚蓂新。绛阙罗千卫，华灯曜百轮。悠悠未央夜，粲粲彼都人。万宇今无外，登台共乐春。

凤掖千门迥，金缸四照然。市阛通夜阙，歌肆与云连。叠鼓迷清漏，游车际晓天。泛膏仍洁祀，蚕麦伫登年。

鹑火告中时，皇州盛若兹。九阳同化洽，万汇得春熙。楼月将收晚，歌云度欲迟。布和周海域，翾蠕遂收宜。

歌吹欢娱夕，衡门可属垣。九城寒漏彻，三市宝灯繁。酒想嵇山醉，诗惭谢乐翻。如容陪后乘，那避八驺喧。

春莺欲满枝，荷櫜从游时。旭日生华盖，灵风入羽旗。酒含雕玉浅，香度博山迟。共识天颜近，都忘昼漏移。

九衢风静独无烟，宝马香车往复还。三十二天应降瑞，尽移星斗照人间。

百万人家户不扃，管弦灯烛沸重城。游车正满章台陌，为报天鸡莫浪鸣。

星逐绮罗沉曙色，月随丝管下层台。千啼万毂无寻处，祇似华胥一梦回。

星粲宝灯连九市，水流香毂渡千门。姮娥似有随人意，柳际花前月半昏。

别殿香三炷，斜廊酒一杯。官闲非侍从，骑马却归来。

天官考历占元日，浃宇祈农协盛时。芟柞尚传周室颂，枌榆仍秩汉家祠。三农普遂耕耘乐，万象均承雨露滋。推策授人敷景化，穰穰喜贶亿年期。

山郡多暇日，社时放吏归。坐阁独成闷，行塘阅清辉。春风动高柳，芳园掩夕扉。遥思里中会，心绪怅微微。

王城五百车马繁，重帷黕幕纷郊原。游人得意惜光景，恣寻复树登高轩。平芜远水知何许，眼入迢迢空处所。梨花澹艳柳丝长，百计撩春作烟雨。歌哭声中半落晖，雕鞍绣毂尚迟归。荒田野草人间事，谁向伶玄泪满衣。

谢墅林亭汴水滨，偶携佳客共寻春。看花纵拟思君子，对竹何曾问主人。促席正逢羲日缓，酡颜仍有郢醪醇。朝中九列无闲暇，愿作新诗赠季伦。

班班疏雨欲晴天，回避春风入醉眠。新火未来丝阁静，砌苔窗树两依然。

谢堂新句入清歌，雨箔风帘疯狂燕过。未免芳辰叹心赏，始知犹患陆才多。

青阳三巳日，佳气九城中。洛饮传周俗，溱诗载郑风。停轮浮桂醑，解袂泛兰丛。选胜开慈宴，多欢组绶同。

三月杨花飞似雪，内园桂树绿成阴。何妨写尽凭高意，十步虹桥彻水心。

咽云箫鼓传声沸，临水楼台倒影多。吟绕曲栏无限思，绪风迟日满烟波。

殿后花枝白间红，楼前当道绿杨风。横飞彩槛波光外，倒写朱阑水影中。

曲榭回廊手伎喧，彩楼朱舫鼓声繁。游人已著浓春去，不待歌长舞袖翻。

春留融冶日添长，万品无涯入醉乡。谁道人间泛仙境，水心楼殿半斜阳。

沐浴兰汤在此辰，内园仙境物华新。轻丝五彩缠金缕，共祝尧年寿万春。

初垂彩艾迎新节，复结香茅致百祥。就日望云皆善祝，圣人洪算与天长。

献寿竞为长命缕，迎祥还佩赤灵符。端门漏永晨曦上，飒飒薰风遶帝梧。

雕盘角黍竞时宜，组绣风华奉紫闱。每日乍升丹禁晓，艾人晴影照金扉。

百草鬬余欣令月，五丝萦后祝遐年。洞房风暖垂灵艾，神沼波深竞彩船。

披风别殿地无尘，辟恶灵符自有神。九子粽香仙醴熟，共瞻宸极祝千春。

由来佳节载南荆，一浴兰汤万虑清。仙苑此时收百药，炼丹飞石保长生。

一一雕盘分楚粽，重重团扇画秦娥。宫闱百福逢嘉序，万户千门喜气多。

朱邸沐兰逢令节，丹廷祝寿喜嘉辰。两宫荣养多延庆，百福潜随命缕新。

织组文缯载旧仪，晨朝丹扆奉天慈。六斋清素来多福，岁岁今辰侍宴私。

五彩丝长系臂初，万年芳树影扶疏。岂劳方士标神篆，自有真灵卫帝居。

九子粽新传楚俗，赤灵符验出仙方。汉宫尽祝如天寿，鹊尾𬬻烟起瑞香。

乍结香茅祈福寿，更缠金缕贡芳新。丹台素有延生箓，岁岁迎祥在此辰。

仙家既有灵符术，越俗兼为竞渡游。三十六宫迟日永，绮窗朱户彩云浮。

扬子江心铸鉴成，俗传兹日最标灵。宣猷视学通文史，问膳多欢奉帝廷。

百药初收味最良，玉函仍启太清方。扇裁葵叶风频度，漏转金胥日更长。

汩渚沉沉不可追，楚人犹自吊湘累。灵均未免争琼糈，却道蛟龙畏色丝。

百子池深涨绿苔，九光灯迥绿浮埃。天孙宝驾何年驻，阿母飚轮此夜来。空外粉筵和露湿，静中珠幌彻明开。秋河不断长相望，岂独人间事可哀。

开樽幸有治聋酝，把叶能无送燕章。所惜近停司饮会，不如村叟醉秋光。

玉籥秋初半，冰轮岁有期。苦吟含翰久，清宴下楼迟。雁怯波光动，蛩愁叶影危。烘帘频卷押，温酎旋凝澌。皎外蟾生滴，寒中桂有枝。星文藏熠燿，露彩见华滋。苑静疏萤湿，巢空惊鹤移。渐穿鸣瑟幌，偏鉴读书帷。蒙谷徒催晓，纤阿莫放亏。陈王收妙舞，疑待仲宣辞。

广寒仙署惬心期，秋半梧台木叶稀。有客正吟星北共，何人重赋鹊南飞。光含绮席传三雅，影逗兰房撤九微。趋府逸才过鲍掾，不辞终夕赏清晖。

三十六旬内，此时心赏并。中分九秋夜，占断百宵明。冷照兰闺澈，光含绮席清。谁知沧海曲，珠蚌最盈盈。

一轮霜影转庭梧，此夕羁人独向隅。未必素娥无怅恨，玉蟾清冷桂华孤。

天时与人意，龃龉旧无疑。坐久翻遗恨，光来已后期。行云凝黛色，见跋费金枝。况复输来夜，笙歌继夕曦。

两掖仪台峻，珍丛应序黄。积分回令节，伏槛赏幽芳。昧谷重延律，仙州剩借霜。冒寒知薏苦，逾分得荃香。汉幄群生遂，虞廷万事康。与人同所乐，留玩属澄觞。

前日登高泛玉卮，击铜赓唱有新辞。如何偶作销魂别，又复重吟发报机菊诗。上苑盍簪延景刻，北都投辖盛官仪。烦君见想懽言者，可奈衡门绝贡綦。

散插黄花两佩萸，粉𫗴蓬饵釂觞初。清歌咽后云生袂，妙舞翻时雪满裾。上客采香逢木密，佳人投钓得王余。秋光屈指犹三七，莫向宾朋绮宴疏。

凤阙千门制不奢，上公精意在朝家。重阳蜜饵承班诏，西苑璆樽辍泛花。萧相未央功已半，汉皇宣室宴非赊。由来位极妨行乐，目断黄垆酒旆斜。

瑞蓂才半折，金蕊已争妍。幸得重阳近，贪为一日先。登高谋宿约，泛酒试芳筵。诘旦寻余馥，明知赏爱偏。

把菊醒陶酒，扬鞭入汉闱。聚蚊秋未息，独鸟暮先归。世有凉暄隔，人无今昨非。悠然倒冠佩，频梦北山薇。

黄花夹径疑无路，红叶临流巧胜春。前去重阳犹一日，不辞倾盖尽蚁醪醇。

闰秋重九财政赤字佳辰，犹见黄花裛露新。更作登高亦何害，恨无彭泽苦吟人。

清晓融风肃桂堂，郡寮多暇舞筵张。台高已验云容媚，日暖悬知刻漏成长。溪子弩寒千命中，兰英酒熟百传觞。官曹事集神都近，预拜需函庆一阳。

吉序冠三正，民时顺盛成。岁穰千亩实，气爽六符平。肆乐遵年律，迎长蔼颂声。云浓燕雁度，雪霁楚兰荣。异域梯航集，诸侯篚贡盈。尧仁敷万有，同此一阳生。

秘掖楯轩严万户，庆宵躔次会三辰。丹闱难拿穆犹凝夕，佳气葱珑渐报春。调历自将穹厚永，圣辞常与岁时新。送寒旁磔迎和令，率土群生仰昊旻。

珠躔回碧落，绛燎烛青规。琐闼琼签度，层台玉漏移。纳新皇泽普，顺节圣情怡。万宇长安陌，乡傩集此时。

星汉回曾宇，埙箎集上都。夜寒凝爆燎，春气入屠苏。九陌传珂乘，千门促漏壶。此时开棣宴，仍在碧城隅。

从来岁除咏，托讽情非一。公在维师年，久谐归政逸。辛盘具芳郁，柏酒澄嘉栗。犹厌贺车烦，晨门效圭筚。

十二重环閟洞房，愔愔危树俯回塘。风迷戏蝶闲无绪，露裛幽花冷自香。绮席醉吟销桂酌，玉台愁作涩银簧。梅青麦绿江城路，更与登高望楚乡。

点滴行云覆苑墙，飘萧微影度回塘。秦声未觉朱弦润，楚梦先知薤叶凉。野水有波增澹碧，霜林无韵湿疏黄。萤稀燕寂高窗暮，正是西风玉漏长。

江南藩郡古宣城，碧落神仙拥使旌。津吏戒船东下稳，悬僚负弩昼归荣。江山谢守高吟地，风月朱公故里情。曾预汉庭三独坐，府中谁敢伴飞觥。

三陟槐庭二将坛，册书文武载勋贤。辞荣尚峻经邦秩，养素方临钓渭年。清会别开金谷墅，新吟多杂蕊珠篇。惊姜今日增华耀，海内簪绅共祝延。

禀生值尧年，率性在庞厚。安巢一枝上，岂曰鹑居陋。颍波人洗耳，曾不污牛口。谅兹耕耒暇，凿饮隈林薮。含饴鼓其腹，帝力予何有。遂令千载外，此地存遗甃。泓然逼乔木，宛若栖嵵旧。乡人揭题榜，行旅谐瞻觏。我来观古迹，愕立徘徊久。凄其望清风，不获见师友。愿言{奭斗}一勺，拭面洗心垢。翘勤慕高躅，感慨陈卮酒。思齐胡可望，庶以宽容瞀。夙驾恨长途，凭高重回首。

首阳垂范远，吏部属辞深。染翰著嘉尚，系言光德音。褒崇亘千{礻冀}，精妙极双金。题咏益珍秘，用昭贤彦心。

道明回诏乐清闲，便向中朝脱冕冠。百日秉枢登相府，千年青史表旌标。泰运正隆嫌气热，乾纲初整畏冰寒。逍遥唱和多高致，仪象霜风俾后看。

不忍与君别，怜君仁义人。三年官满后，依旧一家贫。

洞仙遗下石棋盘，人到壶天静处看。十九路谁弹黑界，几千年自带云寒。面平可足流星势，尘净元无旧藓瘢。干雹声中闻子响，不知还许采樵观。

卷帘山色眼前见，入夜涛声枕上闻。苔径雨余堆落叶，石楼风静锁寒云。

仲子幽居杳蔼间，回环十亩尽林峦。游鱼倒溯清泉急，乳雉惊飞夕烧干。系马短亭乘草茁，携壶芳榭值梅酸。浮生莫道今如昨，曷月朋簪争此欢。

水有支流树有孙，重重门巷挂朱轩。三君雅望标人杰，千里澄波隔世喧。西对户庭徐孺宅，北传钟梵给孤园。欲知嗣续无穷胜，两两荣归汉使轓。

山木有甘实，托根清禁中。岁芳摇落尽，独自向炎风。

风烟古上饶，属邑寄山椒。仇览同栖棘，陶潜共折腰。安舆方就养，黄绶岂辞遥。善绩青箱业，兴廉有汉条。

西斋辉赫亘山隅，嘉致清风世莫如。乡党名流依绛帐，烟萝幽境似仙居。趋庭子弟皆攀桂，弹铗宾朋总食鱼。汗简传经亚邹鲁，粉牌留咏尽严徐。杯盘互动先生馔，门巷应停长者车。坟籍岂惟精四部，弦歌常见习三余。玳簪珠履延豪士，缥帙牙签刊赐书。碧沼暮凉浮菡萏，纱窗秋静漏蟾蜍。闲庭潇洒移泉石，华表峥嵘冠里闾。我恨羁游在芸阁，不陪诸彦曳长裾。

长夏幽居景不穷，花开芳砌翠成丛。窗南高卧追凉际，时有微香逗晚风。

门标杨氏阙，家有汉皇书。射策淹前志，鸣榔省旧居。仙山人罕到，幽境画难如。云窦开宾馆，芝田足岁储。修祠穷五际，为学慕三余。努力文明代，翘翘托乘车。

草庵何似清风楼，更在空中最上头。眼界豁开无畛域，枯藤古木暮烟浮。

何用粉墙高百尺，任教墙外俗人看。

东阳诗骨瘦，南浦别魂销。

篱边菊秀先生醉，桑下雏娇稚子仁。

骚客登山知有助，秦源鸡犬更相闻。

干斗气沈龙已化，置刍人去榻犹悬。

若更迟开三二月，北人应作杏花看。

一年为客未归去，笑杀城东桃李花。

润毫均厚薄。

一纸短书无寄处，数行征雁入南云。

江城嘉号木芙蓉，金蕊琼萼绽蓼风。

巧缀雕琼绽色丝，三千宫面宿胭脂。

绛英琼粒傲霜前，冷落池台亦自妍。

素花皎霜雪，红艳比瑶琼。

震邸陪经席，辰阶总化钧。

三州鼓浪维淮浦，千社分封接帝畿。

潜岭岧峣副祝融。

漫取忠臣比芳草，不知谗口起椒兰。

山留盘瓠迹，洞有秦人书。

闲思北海银宫畔，谁驾丹山白凤凰。

茧馆蚕初起，瑶箱燕未归。

争持白玉萼，共插翠云鬟。

素奈发时俱北虏，白榆开处欲争妍。

嘉名旧出新丰谷，美实今邻御宿园。

紫结茱萸实，浓熏菡萏香。

玉女雕琼萼，仙禽借菊衣。

祭毕崇坛冷玉球，月斜星澹思悠悠。

若更花解语，却解使人愁。

不闻幽艳接江蓠。

买得梧宫数亩秋，便追黄绮作朋俦。

狻猊对立香烟度，鸑鷟交飞组绣明。

并怀涡旧玩。

莫凭高楼伸远目。

更作丹花满烟叶，欲令佳客剩迟留。

楼台侧畔杨花过，帘幕中间燕子飞。

静寻啄木藏身处，闲看游丝到地时。

已定复摇春水色，似红如白野棠花。

春风任花落，流水放杯行。

甘泉柳苑秋风急，却为流萤下诏书。

万年枝上凝烟动，百子池边瑞日长。

君王特轸推沟念，诏截危竿横赐钱。

私书一纸离怀苦，望断波中六六鳞。

频瞻太一青蔾见，欲赋甘泉自凤来。

绿树新蝉第一声。

冷艳风中凝，浓香雪后多。

腊雪半含梅粉白，春风先著柳梢黄。

白草沙场多雁户，黄榆关迥绝狼烟。

未暇南浮海，何妨夜把螯。

蟹螯今在左，欲拍酒船浮。

春寒欲尽复未尽，二十四番花信风。

青帝回风初习习，黄人捧日故迟迟。

竹醉人还醉，蚕眠我亦眠。

主父仲舒容不得，未知宾阁是何人。

澹澹梳妆薄薄文。

遥想江南此时节，小梅黄熟子规啼。

衣上六花非所好，亩间盈尺是吾心。

二龙骖夏服，双鹤记尧年。

琼字金扉迥倚天，南齐七志罕遗逸，西汉九流咸粲然。

秦书未觉朱弦润，楚梦先知葅叶凉。

诗题：金凤花首句：忆绕竹栏喜自栽。

诗题：晚春首句：小白长红又满枝。

诗题：题琵琶亭首句：流光过眼如车毂。

