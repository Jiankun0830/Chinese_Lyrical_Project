几载仙山下，无机世莫分。因为天市客，方识帝乡云。炼气壶中见，还元海内闻。名高赤城洞，歌赐紫皇君。步逐飚轮健，香随斗极焚。何当挹蓬阆，鸾鹤自成群。

七十年中一一加，弄珠滩上事堪夸。碧油幢下闻啼鸟，千日招还上汉槎。

周匝将临壬戌岁，定鼎门前春色异。一千日上少三镮，再入和羹宜尽瘁。

临去尚犹闻禁漏，异姓嘉名在史书。

