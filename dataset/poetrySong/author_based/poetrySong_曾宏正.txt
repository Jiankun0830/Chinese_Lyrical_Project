足倦尚跻攀，南来第一山。撑空列{山/酉}嵂，拂阁耸孱颜。莫作炎山看，浑疑雁岩间。输他痴衲子，终老白云关。

老仙乘白龙，飞入白云乡。岩前刻舟痕，游子常彷徨。清商韵风松，疑有笙鹤翔。我欲往从之，居然尘鞅缰。酒阑下山去，回首空慨慷。

开元初政尽精明，岁晚色□□牝晨。胡雏养虎自遗患，马嵬□袜生战尘。幸哉有子系民志，宗祏将倾犹未坠。当时监国若□避，大物必归安与史。较轻量重法受恶，父子至情休责备。南内凄凉叶落时，尚胜公侯草间市。镂刻摹写皆瓌词，□□以颂而以规。我来解嘲千载后，□起九京共评之。

偻指重来二十春，系船犹记旧篙痕。飞鸿踏雪空留迹，随水浮萍那有根。摸索交游半为鬼，寻思往事黯消魂。天涯老泪空横睫，只欲归欤事灌园。

危亭倚岩隈，嘉名叶地谶。时浮桂籍香，永绝戈甲祲。败柳袅烟丝，枯荷立霜枋。呼僮理吴榜，月夕欲乘兴。

