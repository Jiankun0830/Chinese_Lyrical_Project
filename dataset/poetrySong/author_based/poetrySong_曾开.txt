先帝收士，惟公最妙年。清班依日月，谠论薄标云天。终赖高名重，来扶大业全。谁提太史笔，臣主颂俱贤。

太上初传位，安危俛仰间。从容回万乘，指顾复三关。汉北尘沙迥，闽中日月桨。谁知千载后，遗恨在燕山。

追数中兴相，公居第一人。初期从北伐，宁料久南巡。此日劳明主，他年忆旧臣。东都朝万国，不复见簪绅。

昔造东都第，斯文得典型。谬蒙蕃下榻，亲见鲤趋庭。雁序相先后，鸿飞独杳冥。至今鸾鹄峙，梧竹养修翎。

一别睢阳后，风霜十五年。劳生俱老矣，流涕独潸然。丹井秋来就，心灯夜半传。定应真不死，归卧白云边。

咄哉瞎驴，丛林妖孽。震地一声，天机漏泄。有人更问意如何，拈起拂子劈口截。

翠幕管弦三市晓，画堂烟雨五峰秋。

