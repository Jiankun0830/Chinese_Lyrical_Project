三年逐客弄湘流，华气遮栏两鬓秋。祇有荒寒江上树，尚成诗句聚眉头。

不知一壳几由旬，能纳须弥不动尊。疑是吴兴清霅水，直通方广古灵源。月沉浊水圆明在，莲出污泥宝性存。隐现去来初一致，莫将虚幻点空门。

万山云雪阴霾空，千林雾淞水摇风。冻河彻底连三冬，嘉平晓猎崤函中。十二律吕相与宫，安得此候疏烦胸。

杖藜出郭一水近，石蹬古路穿松筠。万仞绝壑倚天末，八节惊滩当寺门。泉声飞下锦绣谷，殿影插入玻璃盆。宣州水西天下胜，阆州城南何足云。

卧听滩声{氵虢}{氵虢}流，冷风凄雨似深秋。江边石上乌臼树，一夜水长到梢头。

竹间嘉树密扶疏，异乡物色似吾庐。清晓开门出负水，已有小舟来卖鱼。

客愁如茧丝，一揽成万绪。秋风不可奈，又到庭前树。秋风自有时，客子愁无期。不如饮美酒，诵我山中诗。

渡水穿桥一径斜，潦收溪足露汀沙。半山云影前山雨，十里香风晚稻花。异县悲秋多客思，丰年乐事属田家。故园正好不归去，满眼西风吹鬓华。

江海相望二十年，依前肮脏倚门边。家风敢谓庞居士，句法空悲孟浩然。想见风流继莲社，应传图画入斜川。病夫诗思犹艰窘，正似潮回上水船。

枕中云气千峰近，床底松声万壑哀。要看银山拍天浪，开窗放入大江来。

百步桥边荡桨时。

独与暮猿哀。

此兴未应赊。

炊烟逗疏蔼，樵径入苍苔。

苔侵垂磴蔓，竹隐断岩花。

