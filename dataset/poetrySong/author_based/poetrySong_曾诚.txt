俯仰家人看墨踪，和研亲炷宝熏浓。诗情过笔当千里，妙思凝香欲万重。山盎泄云倾白酒，越罗霑露浥黄封。从来粉黛宜灯烛，妙手凭谁写醉容。

宝槛凌云结绮高，小奁争巧暮分曹。春葱细撚龙香拨，秀颈偏明逻逤槽。牛既写形呈粔籹，马军驰酒送蒲萄。泪珠散作人间露，最觉更阑润锦绦。

瞥看尘砚忽生冰，试出疏门雪已平。栖鸟乱争寒栱闹，晚鸡微傍冻枢鸣。风花半结干尤重，云叶初黄暗未晴。书罢拥衾浑不寐，夜长惟听洒窗明。

从来钓竿手，不解叩黄扉。

椎冰小鲤应堪鲙，扫岸疏梅未放花。

年衰发种种。

幽襟失所从。

侵岸疏梅已放花。

