藤州三月作小尽，梧州三月作大尽。哀哉官历今不颁，忆昔升平泪成阵。我今何异桃源人，落叶为秋花作春。但恨未能与世隔，时闻丧乱空伤神。

且喜芜菁种得成，苔心散出碧纵横。脆甜肭子无反恶，肥嫩恙儿不杀生。乐羊岂断儿孙念，刘季宁无父子情。争似野人茅屋下，日高澹煮一杯羹。

面册面友风雨散，山鸟山花澹薄交。一榻氍毹容独卧，满盘杞菊是兼肴。

天寒犹著絮，雨湿欲蒸书。吴地人情薄，西人客计疏。无书堪着眼，有法可安心。

谁倚黄旗唤阿瞒，令君终作可怜人。萧然惟有鹿门老，不带孙刘一点尘。

轻阴小雨晚难收，柳瘦梅穷却似秋。可恨水仙花不语，无人共我说春愁。

梨花雨送海棠风，不借胭脂作小红。几日无人吹玉笛，鸳鸯飞入馆娃宫。

青罗包髻白行缠，不是凡人不是仙。家在洛阳城里住，卧吹铜笛过伊川。

早年京洛识前辈，晚景江湖无故人。难与儿童谈旧事，夜攀庭树数星辰。

试将天下照，万象总分明。

岭外江数百，会此清远峡。

春林着雨绿自足，野水漾花红不知。

解唱阳关别调声，前朝惟有李夫人。

几许少年春欲夏，一番梦事绿催红。

过时不语莺解事，怕客深藏鱼见机。

人间万事老无味，天下四时秋最愁。

翦茅编鹤屋，筛米聚鸡粮。

灯昏鼠窥研，雨急犬穿篱。

但能闭户酌季雅，安用驭风寻伯昏。

老鹤悔抛青嶂里，客星倦倚紫微边。

而今心服陶元亮，作得人间第一流。

佳人不耐冷，重叠著春衣。

