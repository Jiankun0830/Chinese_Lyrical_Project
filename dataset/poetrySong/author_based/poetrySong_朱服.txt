历尽风波老境侵，一麾重寄蜀山阴。时清不复崇诗禁，更向淮西续旧吟。

晴湖列远岫，万叠来骏奔。横入小蜀冈，金友依玉昆。

将军荡寇力能任，陈迹依然得重寻。血绕楼船龙战息，水摇城堞雉飞深。

肥川胜赏冠他州，浦口扬舲得俊游。梅雨正迷江国路，萍风未破洞庭秋。

平湖压郡境，血食等灵媪。岂无升斗水，活此车中薧。

昔年吴魏交兵地，今日承平会府开。沃壤欲包淮甸尽，坚城犹抱蜀山回。柳塘春水藏舟浦，兰若秋风教弩台。独有无情原上草，青青还入烧痕来。

一见黄花只自羞，萧然短发不禁秋。谁人为整乌纱帽，独倚西风满眼愁。

随风逐浪事轻狷，巧占人间欲夏天。只恐障空飞似雪，从教糁径白于绵。

篱边不语自成蹊，红入秋丛见亦稀。乱插乌巾酬老健，轻浮白酒惜春归。刘郎一去花何晚，陶令重来色已非。蝶散蜂藏无足怪，冷香寒艳不堪依。

幽香淡淡影疏疏，雪虐风飞亦自如。正是花中巢许辈，人间富贵不关渠。

冠带桥门路，雍容俊士关。微言尊噩噩，小道屏闲闲。礼乐高千古，诗书到百蛮。斯文知未泯，璧水尚如环。

委命仇雠事可知，章华荆棘国人悲。恨公无寿如金石，不见秦婴系颈时。

收拾精神归卷内，了无非誉入怀中。祇因庭树藏春色，更有琴书继古风。学道固非原宪病，好贤谁信孟尝穷。清尊犹剩回仙酒，万家悠然一醉空。

孤臣正泣龙髯草，游子空簪凤尾花。

相逢尽欲倾家酿，久客谁能散橐金。

水无涓滴不为用，山到崔嵬犹力耕。

鸡鸣分水绕肥城。

琉璃十顷浸旻苍，此境淮南自少双。

眷恋肥城讵忍还，每贪公退枕书眠。

九韶先幸舜，五岭后通秦。

遥看一树凌霜叶，好似衰颜醉里红。

西清迩英阁，密勿侍经筵。昼漏逾三鼓，宸居近玉砖。多闻资学殖，清问发真筌。

