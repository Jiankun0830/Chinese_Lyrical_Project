郭外郊西柳色芽，东流注目浩无涯。江明白白红红树，春在三三两两家。几度来临逢社燕，一樽相对到昏鸦。此邦物色吟成画，高谢山中景致嘉。

江山秀丽有奇峰，云水悠悠物外通。容足安夷寻达士，无缘寄语在乘风。

不踏轻红尘，扁舟寄此身。江湖双短鬓，天地一闲人。换酒穿红鲤，调羹芼紫莼。醉来歌一曲，流韵满青蘋。

