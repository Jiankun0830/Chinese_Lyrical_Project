行似针毡动，卧似栗裘圆。莫欺如此大，谁敢便行拳。

道格何曾格，言糊又不糊。浑身总是眼，还解识人无。

久久终须要，而今未要君。有时闲忆著，大是要知闻。

与虱都来不较多，{扌暴}挑筋鬭大娄罗。忽然管着一蓝子，有甚心情那你何。

当涂当涂见，芜湖芜湖见。八月十五夜，一似没柄扇。

蝉眼龟形脚似蛛，未尝正面向人趋。如今饤在盘筵上，得似江湖乱走无。

倒排双陆子，稀插碧牙筹。既似柿牛你，又如铃马兜。鼓捶并{扌暴}箭，直是有来由。

一夜小园开似雪。

