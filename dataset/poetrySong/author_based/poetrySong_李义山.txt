老气棱棱未易攀，谊襟凛凛可廉顽。瘦筇只为江湖上，诗卷傍行天地间。社风雨花春正好，酒垆山屐梦相关。夔州已浚花绳削，今度编成不要删。

云本无心悦者谁，华阳去后少人知。欲分半席无因到，一片飞来是觅诗。

只得流霞送一杯，空中箫鼓当时回。武夷洞里生毛竹，老尽曾孙更不来。

瀛洲拟岘屡凭栏，不得江山四面看。欲识青云奇绝处，碧天无际裹峰峦。

