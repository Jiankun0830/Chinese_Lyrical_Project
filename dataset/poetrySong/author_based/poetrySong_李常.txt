怒风兮扬尘，日烁石兮将焚。水泉竭兮厚地裂，嘉谷槁兮孰耨且耘。神龙兮灵壑，挹清波兮幽𣸣。鸣鼍鼓兮舞神觋，庶下鉴兮霈祥氛。

触石兮山巅，倏四骛兮天边。惊霆怒兮电炽，翻河汉兮绳悬。黍离离兮发嘉，穗垅高下兮水潺湲。讙吾人兮拜贶，请奉事兮无有穷年。

肃旗旆兮先驱，咽箫笳兮拥归舆。椒醑甘兮牲币洁，如肸蚃兮为之踌蹰。瞻前山兮嵯峨，指去路兮萦纡。神德大兮报无以称，徒感涕兮长吁。

陶公醉眠野中石，君醉辄眠舍后亭。人知醉眠尽以酒，不知身醉心常醒。众人清晨未尝饮，已若醉梦心冥冥。淫名嗜利到穷老，有耳亦不闻雷霆。醉石虽顽委山侧，苔昏日剥谁与扃。牧童樵叟亦能指，卒以陶令垂千龄。危檐弱栋倚荒渚，海雾江雨穿疏棂。勿谓幽亭易摧折，勉事伟节同明星。

藻户面通漕，飞甍出重城。堂成未遑息，复作千里行。尘埃袖短褐，蒙暑踏寒冰。其求异求食，志欲诗编盈。宁辞阍吏慢，聊为一堂荣。都城竞名利，日出车马声。谁云方外士，奔走亦有营。惟静制众动，自照中乃明。胡为挠山水，风急帆更轻。岁阑去勿缓，恐负新堂名。

皖公山下开轩处，坐听龙吟十里长。

当日双缣直万缗，买留柯叶拂星辰。上巢绝顶饶千鹤，下憩清阴可百人。

