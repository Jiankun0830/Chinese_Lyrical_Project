汲水佳人立晓风，青丝辗尽辘轳空。银瓶触破残妆影，零乱桃花满井红。

门对云霄碧玉流，数声渔笛一江秋。衡阳雁断楚天阔，几度潮来问故舟。

清朝富贵利名在，结髪夫妻日月长。

囊里真香谁见窃，鲛绡滴血染成红。殷勤遗下轻绡意，好与才郎怀袖中。

金珠富贵吾家事，常渴佳期乃寂寥。偶用至诚求雅合，良媒未必胜红绡。

门前画戟寻常设，堂上犀簪取次看。最是恼人情乱处，凤凰楼上月华寒。

囊香著郎衣，经绡著郎手。此意不及绡，共郎永长久。

舞凤翔龙拱帝城，秀涵积水驻川灵。青山楼观排云出，画舫笙歌隔柳听。撩乱花光浮绮陌，参差马影绕旗亭。振衣直上南峰顶，谁似盘溪却独醒。

久历金门贵，未酬黄屋知。如闻天禄客，抱恨作铭时。

