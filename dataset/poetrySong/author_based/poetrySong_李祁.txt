两山收雨暗平沙，遮断溪梅隔水花。留得烟林作图画，依稀松磴有人家。

空山玉蕊照琼瑰，到处寻花共往回。欲识春风最奇处，试来同看雨中梅。

朦胧花影月黄昏，着意春风入酒痕。知是江梅喜佳客，倒垂花蕊照清樽。

十日春阴到水亭，水边杨柳一时青。梅花过尽桃花恶，乞取山矾入浄瓶。

洞庭之南湘水东，青山奕奕蟠苍龙。云阳峰高七十一，欲与衡岳争为雄。我家近在云阳下，来往看山如看画。十年尘土走西风，每忆云阳动悲咤。吴中胜士朱隐君，笔精墨妙天下闻。画图画出湘江水，青山上有云阳云。云阳山高湘水绿，十年不见劳心目。只今看画如看山，万里归情寄鸿鹄。

归家勿忧御史雨，明月正满郎官湖。

诗应是游戏。

