银阙琳房视草余，龙门岑寂断轩车。彩毫闲试金壶墨，青案时看玉字书。王令风流希谢傅，子云词赋敌相如。琼枝不见萧斋晚，蕙草烟微度绮疏。

青规前席暇，归沐兴何长。北第秋将晚，东篱菊正芳。幽丛霏薄雾，桂色艳轻霜。已近黄金印，兼临白玉堂。甘疑掩萍实，秀肯让芝房。有佞还应指，无忧可要忘。蘂浮丞相酒，气馥令君香。好固松椿寿，仙经识秘方。

银床叶暗飘，霜月夜迢迢。寒极犀难辟，忧多酒漫消。荀炉残更换，湘瑟罢仍调。谁道河流浅，盈盈万里遥。

金骨一何轻，瞳方鬓复青。楼居隠岩桂，飚驭别阶蓂。玉宇藏丹诀，雕觞泛绿醹。霞城中夕梦，悬想在彤庭。

香刹隠霞标，斋房见落潮。归思海众绕，来应辅臣招。倚策吟云合，乘杯咒浪销。曹溪久得法，游戏自逍遥。

读碑经岘首，贳酒过宜城。莫问依刘事，休伤吊屈情。

清朝纳禄犹强健，白首还家正太平。

故宫芳草在，往事暮江流。

转盼回岩电，分髯磔猬毛。

谪去贾生身健否，秋来潘岳鬓斑无。

秋声和暮角，膏雨逐行轩。

昨日并今日，斋郎与挽郎。

使梅和雪赏，僮橘过霜收。

诗题：直夜首句：缭垣峣阙庆云深。

诗题：寄田锡舍人留别秦中知己首句：当年心计此心知。

诗题：归越东旧隠首句：客亭杨柳叶初残。

诗题：再会傅逸人首句：分别知心意不轻出处：《两宋名贤小集·崧坪小稿》。

诗题：贻傅逸人首句：少年名节动人群。

诗题：郊居寄朝中知己首句：年来流水坏平田。

