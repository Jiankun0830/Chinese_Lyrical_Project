结庵嵩少深，高道恐难偏。苦海好求宝，天花莫著身。一心俱已了，五字更应新。谁谓孤云迹，名曾达紫宸。

世占桐江籍，君真处士家。风骚传旨趣，林{木养}是生涯。垂钓严滩近，求名帝里赊。扁舟我相访，远岸日初斜。

奇峰重复叠，宅在翠屏间。僧到偏怜静，云留自共闲。岩前樵径接，门外钓舟还。老约为邻并，须求一亩山。

