江上渔舟叶叶轻，峡中云雨晚凉生。长亭宴罢客归去，桂树夕阳啼鸟声。

道出仙都下，溪深草木闲。阴晴老农事，丰稔此心关。谁削千寻石，云藏万叠山。王程元有限，那得更跻攀。

四海无尘战马闲，稻梁桑柘绿回环。不知尽是君王力，华屋重重对好山。

手种黄梅已着花，此身依旧在天涯。三年客罢携家去，赢得东风两鬓华。

矍铄兹翁老莫量，据鞍犹得亚燕扬。能将岸帻窥文叔，祇把虚蛙当子阳。薏苡满车翻作祸，马人上日竟成行。三泷庙食传千古，回首云台草树荒。

