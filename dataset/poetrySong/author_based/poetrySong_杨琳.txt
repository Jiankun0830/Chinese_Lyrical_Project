亭扁江西太史诗，名垂诗逸几经时。聿来芹泮三章古，成此花封一段奇。翠琰影磨峰崒嵂，英辞光动水涟漪。先生多少凭栏思，寄径蓬山与凤池。

涪翁句摘江山胜，赵令亭高星斗寒。

宦情莫莫云生岫，诗思萧萧月满川。

万叠远山青未了，一江流水意无穷。

夜添风月无尽景，晓起烟云皆助诗。

水似人清光滴眼，山随天远翠浮眉。

