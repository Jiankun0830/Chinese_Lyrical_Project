春风芹下足迟留，白鸟平田忆旧游。阅尽轩裳还过眼，读残书卷复从头。偶逢隠几何须问，不到投簪便拟休。平世声名如皦日，欲将何地置巢由。

雁塔新题墨未干，去年灯火向秋阑。趣看天禄青藜杖，怕著王孙紫绮冠。好在三山寻浩渺，何如一纸问平安。觚棱皎月无人到，玉糁初成许共餐。

来自清源葛已覃，君王问猎我犹堪。百年耆旧如重见，九日登临得纵谈。才子不知汾水上，仙人长在大江南。明珠夜照应无数，要是层波更好探。

