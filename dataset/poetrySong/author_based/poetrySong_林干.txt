白云满岩阿，松声乱飞瀑。中有餐霞人，悠然绝尘俗。

危疑欲堕石，苍然曰米拜。吁嗟千古情，石在米亦在。

解印归来卧白云，风尘总不到松筠。身从宝盖依华座，手散天花听梵文。五峙法空霞作绮，一龛慧月虎成群。□知随处皆莲士，何事幽溪两地分。

台教源流远，高明绍梵音。扶桑红日近，华顶白云深。清磬度山翠，黄花匝地金。三乘示方便，万法总惟心。

