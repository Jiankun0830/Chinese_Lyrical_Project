古人期年变，拙政愧格顽。触此三伏暑，招提解征鞍。好风随过雨，稻花秀可餐。南窗大榻凉，久输老僧闲。盘飧息万虑，竹梧凛相看。清阴交蔽芾，直节不可干。斯来结三友，欲去复盘桓。

山顶仙翁一局棋，不知人世几推移。玉枰石座今存否，空使朝猿暮鹤悲。

六丁擎柱上天门，石窟空遗透地根。不是溪人严守护，灵踪那得至今存。

公来无琴鹤，公去有芒鞋。

汉皇未下复雠诏，奈此匹夫匹妇何。

