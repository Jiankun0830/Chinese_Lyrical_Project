泉山好景微，权尹讼庭希。晓马破云去，夜船乘月归。妓歌珠不断，人醉玉相依。薄宦自拘者，咄哉多是非。

叶剪青油药渥丹，春风随众出栏干。碧桃黄菊凋残后，谁伴长松到岁寒。

洞门深不放春归，客到寻芳莫问时。迟日暖风花草丽，照人红艳一枝枝。

先生平昔命何非，万卷诗书一布衣。回首长安成底事，吴山苍翠几时归。

几年形胜晦南州，一旦声名蔼湛侯。夜色并来三岛月，水光分破五湖秋。荔枝影里安吟榻，红藕香中系钓舟。金印解还天子后，诏书征起不回头。

门前红日海千里，池上白莲山四邻。

青韭供盘餠面圆。

春晚花王在处稀，山中还信正芳菲。

多谢东君深属意。

过门人指朝郎宅，入室浑如野老家。

尺书中夜至，清晓即扬鞭。

汲水僧归林下寺。

当年春榜首传名，对御如君有几人。

