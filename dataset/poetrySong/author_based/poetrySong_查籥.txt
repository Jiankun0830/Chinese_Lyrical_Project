满目暮山平远，一池云锦清酣。忽有钟声林际，直疑梦到江南。

山颠祠貌俨丹青，千载怀人为一登。隠隠故营连白帝，茫茫恨水向西陵。石根兰芷香无价，云顶松杉翠作层。人事天机古难料，诗成试语定中僧。

槛外滔滔水，岩前冉冉云。行人舟似叶，题墨藓生纹。岁月帆樯去，山川楚蜀分。十年三舣棹，永愧北山文。

浪痕自记岑彭□，冈势云依陆抗城。

