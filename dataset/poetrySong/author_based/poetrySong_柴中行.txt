有生同宇宙，所欠好江山。因自舂陵至，留居庐阜间。斯文传坠绪，太极妙循环。希圣诚何事，怀哉伊与颜。

出城三四里，矫首惬遐观。顿觉市声绝，忻从天宇宽。康山书几浄，湓浦砚泓寒。一诵爱莲说，尘埃百不干。

君子重出处，儿女多依违。孰知退有义，一辞若发机。刑部今其人，识远渺造微。时方事疾走，而我心独非。老色未上面，健笔𫘝于飞。宛然傲霜菊，灿灿黄金辉。勉留鹓鹭行，夫岂少轻肥。一麾即得请，众目骇见稀。了不露纤芥，舒卷流清{山/徽}。凉风称归棹，灏气浥征衣。婆娑慰邱园，咳唾落珠玑。因风来锦囊，犹足慰依依。

一簇人家起暮烟。

郭外春山明锦绣。

想得彭园富春色。

