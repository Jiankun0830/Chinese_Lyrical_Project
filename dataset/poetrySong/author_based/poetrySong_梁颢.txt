春波微绿草连门，寒食烟光可断魂。细雨隔帘烟火灭，落花风动欲黄昏。

明日一百五，春风余几何。愁随新火出，病忆故人多。草色墙阴合，花香宿雨和。耿怀殊不寐，终夕扣壶歌。

恳辞浮宦振家声，悬忆高堂指去程。选籍便通闺籍美，彩衣兼映锦衣荣。推恩半俸供甘旨，守道全家试满盈。我恨无亲可归养，与君言别若为情。

天生王气何能厌，嬴氏空劳筑此台。今日我来台上看，残春寂寞野花开。

诗题：谢恩诗诗句：天福三年来应举，熙雍二载始成名。饶他白发巾中满，且喜青云足下生。观榜更无朋辈在，归家惟有子孙迎。也知年少登科好，争奈龙头属老成。

