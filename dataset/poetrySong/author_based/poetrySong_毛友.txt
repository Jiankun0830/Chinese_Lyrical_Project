沙头郭索众横行，岂料身归五鼎烹。支解樽前供大嚼，胸中戈甲也虚名。

三年淮海静妖氛，老上龙庭又勒勋。塞外争看真太尉，行间犹识旧将军。尘清漠北烽烟断，风落山前号令闻。预想归时如定远，争持白玉上青云。

面山取势俯山中，亭外安亭自蔽蒙。眼界己通无碍物，胸中陡觉有真空。试寻橹响惊时变，却听猿啼与旧同。万事须臾成坏里，我来阅世一初终。

地僻柴桑古，人亡松菊存。不如彭泽吏，归去有田园。

曾看扁舟下国门，风吹玉袖欲蜚仙。经过弱水三万里，邂逅长安五百年。投老渐谙随处乐，此生只有未偿眠。茅山术老堪镵𣃁，服食相依倘宿缘。

秋来目送雁南飞，不似春风雁却归。惭愧宜兴老居士，一生只在钓鱼矶。

长安酒苦贵，蟹初臂著霜。

身缀鹓鸾集凤池，梦寻麋鹿游蟹堁。

竹里横斜一两枝。

因风蛱蝶低仍起。

