山势迢迢万马奔，就宽平处著祇园。门无俗驾真堪隠，院有禅僧便不村。百顷霜黄收{禾罗}䅉，一泓寒绿养兰荪。我来访道连宵宿，共拨炉灰仔细论。

三年饮得大江中，更枉輶轩到里中。访旧不辞山路险，居今谁有古人风。汉胡隠遁藏清叟，瑞节欢迎走野童。赖有良朋共樽酒，雍容不与孙文同。

晨登鹤岭俯平川，暂辍鸣驺看瀑泉。自有此山无此客，愧非真隠枉真贤。精庐岂但荣三顾，憩木犹应咏百年。独愧庵无煨芋老，邺侯虽过莫留连。

金堂玉室相掩映，珠帘翠箔谁褰开。

