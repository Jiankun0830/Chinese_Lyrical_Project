宿雨洗山新绿嫩，晓风吹杏浅红干。沙头路暖日欲上，行客扬鞭不觉难。

谁人能使陆行舟，涉水宁无险覆忧。日照檐楹帆影动，风摇窗户橹声柔。梦回渭水清新句，歌罢浯溪款乃愁。更看霜天晴夜月，幌然如过洞庭秋。

草径无边绿，江空见底清。遥峰横晚色，古木自秋声。客舍孤云远，乡心一雁鸣。凭高寄吴楚，倚杖独含情。

葛巾簪下无多发，茅舍门前有好山。

