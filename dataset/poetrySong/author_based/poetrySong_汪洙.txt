秋景今宵半，天高月倍明。南楼谁宴赏，丝竹奏清声。

久旱逢甘雨，他乡遇故知。洞房花烛夜，金榜挂名时。

枝缀霜葩白，无言笑晓风。清芳谁是侣，色间小桃红。

院落沉沉晓，花开白雪香。一枝轻带雨，泪湿贵妃妆。

先生高谊古人几，缔就良缘誓不违。要使有情皆作偶，纵然无目也相依。倡随偕老天何厚，生死同期世所希。寒月宵深光万里，浑疑华表鹤双归。

