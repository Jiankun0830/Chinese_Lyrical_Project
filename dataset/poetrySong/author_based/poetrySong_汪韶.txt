布谷不耕不穑，巧妇无褐无衣。提壶不可挹酒，络纬宁来贸丝。

蜾蠃尧舜父子，鸿雁鲁卫弟兄。鬭蚁滕薛争长，狎鸥晋郑寻盟。

南北几离合，江山一古今。秋风驼卧棘，春雨燕巢林。家国兴亡梦，英雄胜败心。九疑呼不起，愁绝暮云深。

为忧玩色堕军实，故假陈兵去二姬。却恨此机深莫悟，后人不谏受西施。

十八九常如意少，百千亿任化身多。

