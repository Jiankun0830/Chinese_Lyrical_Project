又领州麾过故乡，谁怜肝胆异班行。患销南海城先具，气压胡天国自强。造膝华褒辉黼黻，跋朝佳句敌琳琅。圣君求治如星火，休斗新诗万丈光。

江山千里接仁风，都在东南秀气中。为问玉皇香案吏，蓬莱何似水晶宫。

结客结英豪，休同儿女曹。黄金装箭镞，猛兽画旗旄。北阁芒星落，中原王气高。终令贺兰贼，不着赭黄袍。

举头便是长安日，弄袖时飘梦泽风。茂苑久抛飞鸟外，楚台遥在碧云中。

清明冲节是身谋，御史郎把不肯留。回首轩裳双脱屣，放怀天地一轻沤。卞云苕月柴门静，菱雨蘋风野艇秋。仰羡冥鸿空自愧，区区图报未知休。

万国休兵外，群生奏凯中。

寒日边声断，春风塞草长。传闻汉都护，归奉万年觞。

葱岭占佳气，毡裘拜未央。

野色更无山隔断，天光直与水相连。

负鼎早为汤右相，有文今作鲁夫人。

主人留客醉，酒美蟹螯肥。

