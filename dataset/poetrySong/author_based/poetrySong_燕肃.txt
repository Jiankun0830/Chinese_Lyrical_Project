茅茨城市远，草径接鱼村。白日偶无客，青山长对门。药𬬻留火暖，花坞带烟昏。静坐搜新句，冥心傍酒樽。

剑耸秋峰积霭昏，关城遥向望中分。触新百堵连青嶂，依旧千家住白云。松桧影随岩寺出，管弦声杂涧声闻。

陆羽泉边倚瘦筇，参差台殿映疏松。五天讲去春骑虎，一钵擎来昼伏龙。像阁磬敲清有韵，苏庭云过静无踪。相逢多说游方话，知老灵山第几峰。

鬓边今日白，腰下几时黄。

南昌襦袴歌将洽，西掖丝纶演未迟。

王宣古楼阁，习郁旧池塘。

