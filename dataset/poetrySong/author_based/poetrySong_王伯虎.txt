会稽归去两朱轮，青琐恩辉笑买臣。箫鼓放船才汴岸，壶浆迎马即乡民。夜撩诗胆邪溪月，昼拨茶浮禹井春。器业伫闻裴自荐，莫将清兴为吴莼。

长云千里海边城，两粤今傅惠爱声。帝载待咨唐岳牧，郡符还屈漠公卿。天墀面拜恩纶重，江国人瞻昼绣荣。府掾尘埃归未得，乡心先已逐双旌。

杯湖风舞翠绡转，樊山烟锁青螺堆。

离宫避暑今安在，英雄埋没随空埃。

