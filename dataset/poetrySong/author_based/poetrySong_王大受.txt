历聘空寒六六天，更来洗耳听春泉。迅湍激石浮清磬，悬溜行沙写素弦。洞口林亭三四曲，洞中日月几千年。何人独得开收律，谱入宫商与世传。

鹫峰游屐少，我独住多时。僧护翻经石，猿攀碍月枝。地寒春到晚，山远梦归迟。尚被浮名误，吾心信自痴。

山居猿狖最多情，啸月吟风伴醉醒。昨夜数声霜雪外，元来不比在家听。

夜夜还家梦，行行扑面风。征尘添老色，酒病重诗穷。世路方行险，吾生且转蓬。天涯重回首，愁满夕阳中。

岁月如流书似山，岂堪检点鬓毛斑。贫忧消耗记持少，场屋羁縻展拓难。事物无穷徒着眼，身心未了只长叹。直须种种从头扫，扫到和书也不看。

君不见牛奇章与李卫公，二人平生不相容。门前冠盖互咿轧，惟有爱石心则同。

波软夕阳红。

岸拖秋草绿。

有分长为客。

江平不见滩。

远笛招幽响。

山行千岩翠作堆。

白云深处小桥横。

累年投迹未知名，胜日相逢画更精。有思只愁人迫促，为予拈出似平生。

高系芒鞋听学归，一丘一壑自心知。小窗闲忆经行处，貌得疏烟晚照时。

分薄如云可奈何，入秋荣气欠平和。已于万事都无念，只向三杯亦有魔。顿失花前多度醉，轻辜月下几番歌。不留一物娱吾老，赢得东窗冷淡过。

黄金百炼玉无瑕，水竹清风度岁华。重到西湖非昨梦，唯余清兴对梅花。

古戍相从已许年，中间转徙废书传。似闻南栅溪边柳，准拟君来系酒船。

山居猿狖最多情，啸月旋风伴醉醒。昨夜数声霜雪外，元来不比在家听。

夜夜还家梦，行行扑面风。征尘添老色，酒病重诗穷。世路方行险，吾生且转蓬。天涯重回首，愁满夕阳中。

自读高阳赞隠君，便知名与此山存。凭栏须及三更月，吊古空招千载魂。殿上风幡飞海燕，寺前石峤过江豚。何人瘗鹤无踪迹，犹有残碑没浪痕。

等雪不成花自开，是花飞雪不须猜。一枝冷艳冲寒出，万里春风破冻回。最爱横斜无别树，莫愁零落有苍苔。几年许却西湖醉，犹恋千岩未肯来。

旧闻有欲常难足，今日纵饱旋复饥。蚁穴梦浓方大妄，渭城歌断正全痴。栽梅岂必万株好，种竹何须千亩为。想见午窗无欠剩，数杯家酿一枰棋。

岁月如流书似山，岂堪检点鬓毛班。贫忧消耗记持少，场屋羁縻展拓难。事物无穷徒着眼，身心未了只长叹。直须种种从头扫，扫到和书也不看。

