银球抛出翠烟深，聚散高低不自禁。飘去长郊迎暖日，飞来深院怯春阴。

水精冷浸碧丛玉，琉璃涌出青毛猬。何人采得离波澜，劈破颗颗生光寒。

孤宦边城遇众贤，及瓜能不动依然。风号古木叶堆地，云搅遥山水拍天。篱菊开时寒有信，宾鸿过后暑无权。古今惜别君须念，乘暇何妨倒酒船。

隠隠芜城枕碧流，繁华曾是帝王州。一声水调满明月，十里春风半画楼。白鸟不离图上去，江云长在鉴中游。废兴屈指千年事，何异行人寄传邮。

桐江快人眼，江水绿于苔。一棹中流去，千山两岸来。风摇黄叶落，潮卷白沙开。欲问严陵事，云中望钓台。

龙影函潭寺已空，惟余翠竹混青松。路穷西北无他景。

享余精意焕龙章，就促銮舆视上庠。亿万圜观人作堵，三千迎拜士成行。虚心访道资洪业，异礼尊儒冠百王。四海向风知自劝，足应愚鲁亦升堂。

诗题：陪孙之翰太博登成都楼首句：龊龊古之人。

诗题：雾山首句：雾山环合自云川。

