产业家家坏，诛求岁岁新。平时不为备，执事彼何人。朱户仍奢侈，柴门转窭贫。若非衢空畔，无用说悲辛。

腊去东风渐破春，凭轩怅望倍凝神。鸟鸣晓霁声音乐，物被阳和气候新。佳景牵怀吟稍遍，芳杯到手举宜频。灵均空诧离骚好，憔悴终为独醒人。

仙𫐌昔日此留连，气象辽辽尚宛然。溪落断崖为远瀑，路从绝顶见平田。千年芝有灵禽戏，一洞云留羽客眠。已乐胜游尘境外，况陪清论酒尊前。

