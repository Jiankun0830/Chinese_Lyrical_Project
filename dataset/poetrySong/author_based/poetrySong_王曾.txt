锦标夺得曾相继，金鼎调时亦荐更。并上儿童君再见，会稽章绂我偏荣。

雪压乔林冻欲摧，始知天意欲春回。雪中未问和羹事，且向百花头上开。

籍其声名喧魏阙，幽奇风物指吴乡。上饶此去逾千里，莫惜临岐酒满觞。

白马披丝练一团，今朝被绊欲行难。雪中放去唯留迹，月下牵来只见鞍。向北长鸣天外远，临风斜坠耳边寒。自知毛骨还应异，更请王良子细看。

北陆凝阴尽，千门淑气新。年年金殿里，宝字贴宜春。

雉省荣迁拜命新，鱼符重佩出关频。停骖却访枌榆社，恋阙回瞻析木津。水薤有谁裨政术，江山终日助吟神。一麾岭外遥相望，应合趋庭问狷人。

辞荣知退出尘埃，泽国皆推隐逸才。清世不为王事累，白云重向帝乡来。僧因好古留棋诀，鸥为忘机恋钓台。应见酒旗回马首，远烟沈澹百花开。

彩燕迎春入宾飞，轻寒未放缕金衣。

争传九子粽，皇祚续千春。

夕燃辟恶仙香度，朝结延年帝缕成。

绕臂双条达，红纱昼梦警。

欲谢君恩却无语，心前笑指赤灵符。

明朝知是天中节，旋刻菖蒲要辟邪。

愿上菖花酒，年年圣子心。

如何金殿里，犹献辟兵符。

仙艾垂门绿，魂丝绕户长。

百灵扶绣户，不假艾为人。

钗头艾虎辟群邪，晓驾祥云七宝车。

更闻天子孝，荐术助长生。

人畏轩台久，春归雨泽多。

