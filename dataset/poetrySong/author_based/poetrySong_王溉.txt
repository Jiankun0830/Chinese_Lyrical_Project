山合群峰路屈盘，溪行九折势蜿蜒。云根长伴仙人迹，元盖潜通大涤天。玉殿香消人寂寂，石坛花落草芊芊。黄冠解识寻幽兴，为洗寒铛煮碧泉。

山前老泽经行路，百岁翁翁犹健步。非仙非佛非鬼神，不识人间盐与醋。嗜欲既浅亦机深，窟宅宜与仙家邻。

只应唤作小西湖。

仙人有宫号储福，藏在千山万山曲。翠微高下压檐楹，重叠堆峰三十六。

西边更拥上皇山，大面六顶不可攀。

