置酒向南宫，分明将将雄。指踪为第一，大国赏元戎。似续惟人杰，危忘尽狗功。贤哉垂俭德，千古仰清风。

下瞰虚空临绝涧，上排烟雾倚山颠。四边险绝无猿鸟，独卧深云三十年。

古星当崖映日间，年年常伴白云闲。糇粮丹火何从出，四面无人见下山。

心意逍遥物莫知，山中山下识人稀。想君绝虑离尘土，不是王乔即令威。

花片已随山下水，云层虚锁河中春。

诗狂直欲吞云雾，酒渴何妨吸洞庭。

