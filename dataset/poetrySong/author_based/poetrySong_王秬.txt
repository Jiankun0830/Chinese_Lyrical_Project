当时孤论偶相同，终始知心每愧公。才见安车延绮季，遽嗟石室祀文翁。百年公议分明在，一饷纷华究竟空。白发旧交衰甚矣，尚能留面对高风。

君不见开元名相张九龄，岁寒松柏森苍鳞。胡尘澒洞言始验，世间回首思忠臣。堂堂魏公忠贯日，志欲平戎奖王室。归来无地展经纶，余事文章挥健笔。玉节朱轓两君子，不以交情变生死。共将新句纪遗编，留与山林续诗史。

新亭结构罢，隐见清湖阴。迹籍台观旧，气溟海岳深。圆荷想自昔，遗堞感至今。芳宴此时具，哀丝千古心。主称寿尊客，筵秩宴北林。不阻蓬荜兴，得兼梁甫吟。

吾宗固神秀，体物写谋长。形制开古迹，曾冰延乐方。太山雄地理，巨壑眇云庄。高兴泊烦促，永怀清典常。含弘知四大，出入见三光。负郭喜粳稻，安时歌吉祥。

危亭临霁景，金碧迥纷纷。天映中原气，山横万古云。夕阳寒未敛，孤鹜远犹闻。俯仰怀前哲，清樽为苾芬。

何时五亩成归计，来作邻翁伴艺林。

柳色知春浅，钟声觉寺深。

避虎连村静，分鱼一市腥。

羊角洞开风浩荡。

