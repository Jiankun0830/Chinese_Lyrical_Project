宽猛三年无枉理，公私兼济不欺心。如今受代朝天去，遮路人人泪满襟。

似去华胥国里来，云霞深处见楼台。月光冷射鸡窗急，惊觉游仙梦一回。

虚碧中藏白玉京，梦魂飞入黄金城。何时再步烟霄外，皓齿仙童已扫厅。

画隼精明破晓暾，恰逢寒食过江村。轻烟飞絮汉中道，白苇黄茅渭上屯。人力万工支水派，天心两邑溉川原。柳营一饱源头看，夜雨新肥拍岸痕。

