洗红窣窣乌苣雨，落紫飕飕皂角风。挂起北窗聊问讯，新移来竹定惺松。

山水三池郡，平湖坞可园。要成真吏隠，故作小桃源。

二水清浑合，三山锦绣张。迹沉簿书冗，身在水云乡。

只言弱水蓬莱远，无奈仙风道骨何。

仁心广大麟难比，寿骨清奇鹤不如。

发爽带风梳，齿疏和月漱。

避喧那厌雨，宜睡不思茶。

云学催诗黑，风仍作颂清。

未知真是岳，祇见半为云。

冻雪寒梅双蜡屐，澄江明月一竿丝。

催租更扰潘邠老，付麦谁怜石曼卿。

山色两间供步障，松阴半亩当邮亭。

籍通上界神仙府，身现甘泉侍从臣。

蓬山兰若入胜概，西寺岩壁饶幽奇。

