千林含冻郁苍苍，只有江梅独自芳。暗吐幽香穿别院，半敧斜影入寒塘。冰肤宛是姑仙女，粉面端疑骑省郎。若是蜜奴曾拂掠，肯收红艳贮蜂房。

涎涎晴空作鹘盘，仰空谁不羡高闲。岂知尽日劳心眼，只在尘寰腐鼠间。

他日缄幐属贵游，讵知迁徙过南州。天涯与汝共沦落，泪湿湓江烟雨秋。

趁暖不随千卉折，凌寒先伴六花开。

临溪照影为谁好，映竹无人空自怜。

巡檐一笑屑琼瑰。

幽姿高韵独翛然。

粉蝶风烟外，黄云草树秋。

已呼白面书生去，更约青腰玉女来。

少时解奏三千牍，老去犹翻十二经。

