割忙载酒把寒来，指点盘溪花未开。撼动东风须好句，扫除积雪放春回。

爱梅爱竹爱溪山，可惜天公未放闲。待学盘溪溪上老，松门虽设日常关。

君去我来吟赏地，盘溪环绕翠微中。溪人似秘惊人语，不许从容一醉同。

骑鲸人去醉吟来，公子风流尊为开。笑问竹间梅淡泊，何如筵上舞低回。

艇子飘摇唤不回，半溪清影漾疏梅。有人隔岸频招手，和月和霜剪取来。

四海佛宫阙，三峨不待夸。山深龙听法，野迥鹿衔警。

僰道古戎州，何人开天荒。向者名胜流，经兹水云乡。少陵三百年，继踵山谷黄。二老经行处，草木生辉光。

谁破天荒开僰道，千载岩木护天宫。背城山合疑无路，面水窗横自有风。

