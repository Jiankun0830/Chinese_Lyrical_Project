来时万缕弄轻黄，去日飞球满路傍。我比杨花更飘荡，杨花只是一春忙。

名贵已居三品上，价高仍在五铢先。春来买断深红色，烧得人心似火燃。

不传人间玉奁粉，别有天上金炉烟。独清合作诸兰佩，深白未数杨花绵。春风烂漫倚墙角，一月不复烧龙涎。

苦无筋力太轻柔，何物如今得自由。带雨飘来成坠雪，卷春归去作飞球。

风云快约千丝雨，天地空无一点尘。晓树放开花意思，夜窗添起月精神。鹦鹉杯中未觉贫，寒凝酒面不成鳞。何如飞上参军鬓，与恼红楼歌舞人。

索米长安久倦游，寂无杯盎洗牢愁。岁除借问除何事，除尽朱颜与黑头。

政成郛郭春千里，公退笙歌月一楼。犬吠花阴无旧警，麦翻云穗有新畴。

只应门闼悬弧际，正是乾坤和气中。寿语珠联千轴富，贺樽鲸吸百川空。

家是江南友是兰，水边月底怯新寒。画图省识惊春早，玉笛孤吹怨夜残。冷淡合教闲处着，清臞难遣俗人看。相逢剩作樽前恨，索笑情怀老新阑。

阳和散逐管灰浮，节物那知人倦游。无可奈何霜后冷，急推不去眼中愁。康衢结束新裳杂，飞盖追随贺客稠。犹有祢衡漫一刺，侯门如海未容投。

笔墨如山宁疗饥，漫劳红日一丝迟。浊醪有理贫难醉，坐客无毡寒见欺。占岁丰凶云物动，漏春消息管灰知。江南梅使无恙否，肠断陇头花一枝。

革带频移纱帽宽，茶铛欲熟篆香残。疏梅已报先春信，小雨初成十月寒。身似野僧犹有髪，门如村舍强名官。鼠肝虫臂元无择，遇酒犹能罄一欢。

燕南雪花大于掌，冰柱悬檐一千丈。

满身美荫抱高柳，问汝适从何处来。

翻成缟带车迷路，卷上珠帘人倚楼。

浓开细细黄金蕊，间颇深深碧玉丛。

弯环浅水碧依旧，自在好花红渐新。

欲问此根何处得。

