溪岑萦绕红尘外，殿阁欹危翠霭间。我见老僧无一事，老僧更羡白云闲。

洗除尘垢访名蓝，不得相逢益自惭。松桂阴森香火冷，乱云空锁白莲庵。

山椒亭榭适徘徊，病膜烦襟斗顿开。若有尘埃何处隔，此中自是少尘埃。

结社当年号白莲，师心应欲继前贤。有时中夜初回定，清磬一声秋月圆。

来何容易去何迟，半在心头半在眉。门掩落花春去后，窗窥残月酒醒时。柔如万顷连天草，乱比千寻匝地丝。除却五侯歌舞地，人间何处不相随。

