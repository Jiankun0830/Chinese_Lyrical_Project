下马过天津，听传禁漏频。惟怜一桥月，曾照六朝人。金制剥门字，红飞粉壁尘。中官来宿内，因问帝乡亲。

自说住居年，山灵夙有缘。看经医病鹤，祭土凿新泉。食相过饥岁，眠蓑度雪天。所言非释老，难与世人传。

尽装家具已回京，便觉身如片叶轻。近市借居人语杂，闭门独处自心清。雨中蹑屣青苔滑，烛下梳头白髪明。余亦傍人檐底住，新来巢燕不须惊。

