霜枝雕翠雁横秋，莫倚危楼动旅愁。菊有清香樽有酒，茱萸不插也风流。

秋风台上起高歌，把酒看花意已多。屈轶不生神豸死，结茱为佩欲如何。

西湖多胜景，飞盖喜相陪。暑气迎秋尽，江声向夕来。

海外移根灼灼奇，风情闲丽比应稀。晶莹宝萼排珠琲，旖旎芳丛簇绣帷。繁极只愁随暮雨，飘多何计驻春晖。浣花溪上年年意，露湿烟霞拂客衣。

世间剥复每相寻，此理几几唤得譍。万木冻僵梅有信，黄河冰合井如蒸。

