楚州淮阴娑罗树，霜露荣悴今何如。能令草木死不朽，当时为有北海书。荒碑雨侵涩苔藓，尚想墨本传东吴。

人言多技亦多穷，随意文章要底工。淮海秦郎天下士，一生怀抱百忧中。

木落天寒山气沈，年华客意共萧森。偶于佳处发深省，其实宦游非本心。红日坐移钟阁影，白云闲度石楼阴。还家莫话神仙事，老不宽人雪满簪。

原思非病贫何患，回也虽贫乐有加。岁晚与谁同此味，梅花深处是君家。

修竹长林罗水车，梵王家近葛仙宫。耳闻清磬是非静，心领菩提名利空。啖枣尚知前世事，拈花还遇上机翁。抽簪若得烧丹诀，莫负扶桑半夜红。

今作尘埃奔走人。

今日桐城王刺史，异时遗爱在吾州。

宁令汉社稷，变作莽乾坤。

