芳蕤何蒨绚，尤物真旖旎。五叶映雕阑，三桠骈粉蕊。妍分春月魂，香彻肌骨髓。

叶叶秋声中，霏霏蚤英蔌。分持有如松，繁华匪惭菊。勃蔚袭轩墀，薰沾满衣服。情人擢纤指，拾蕊动盈掬。蘼芜见离骚，苓藿入语录。

早起联镳上翠微，瞰虚历级步嵚{山/欹}。昔闻华顶莲生藕，今见南山菊满篱。纵眼横看天地阔，壮怀唯有鬼神知。安期引我丹霄路，十里云烟特地披。

