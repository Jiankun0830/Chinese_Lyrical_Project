暖风吹麝入铅华，不肯随春到谢家。半夜粉寒香泣露，也应和月怨梨花。

范周来谒石存中，未必存中似石崇。可惜南山焦尾虎，低头拜狗作乌龙。

自古轻儒孰若秦，山河社稷付他人。而今重士如周室，忍使书生作夜巡。

万叠青峦压巨昆，四垂空阔水天分。夜光寒带三江月，春色阴连百里云。桂子鹤惊空半落，天香僧出定中闻。不将此境凭张益，三百年来属老文。

一瓢有道泰山重，五鼎不义鸿毛轻。

