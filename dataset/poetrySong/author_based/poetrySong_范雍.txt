七百里山界，飞沙与乱云。虏骑择虚至，戍兵常忌分。啸聚类宿鸟，奔败如惊麕。难稽守边法，应敌若丝棼。

承平废边事，备预久已亡。万卒不知战，两城皆复隍。轻敌谓小丑，视地固大荒。愿因狂狡叛，从此葺边防。

剧贼称中塞，驱驰甲铠精。昔惟矜突骑，今亦教攻城。伏险多邀击，驱羸每玩兵。拘俘询虏事，肉尽一无声。

安陆号方镇，江边无事州。民淳讼词少，务简官政优。

车盖聊引步，浮云镇消忧。郧川梦泽地，古迹堪询求。白兆桃花岩，翰林栖此邱。

五老峰排连户色，万山寒耸入云株。

清凉万杉下，苍翠五峰前。

山奇号九嵕，名与雍州同。

日下涢川暮，烟横梦泽秋。

