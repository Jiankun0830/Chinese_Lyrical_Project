悚惧未成立，隠忧道学失。修身复补过，庶保余生责。

脱略尘世虑，仙都共夷犹。乘凉得风便，快楫竹扁舟。神仙现奇怪，古木横岩陬。振衣万仞高，天风动衣抠。巍巍隠屏峰，擎天峙中流。良朋论心事，抚景悲新秋。浩叹复浩歌，一饮还一酬。南阳岂终卧，东山谅同忧。斟酌素有定，今焉试为筹。西风起暝色，归袂不可留。去去惜回首，感慨良悠悠。

