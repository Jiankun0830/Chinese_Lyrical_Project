鹦鹉言犹在，琵琶事已非。伤心瘴江水，同渡不同归。

窗前翠竹两三竿，潇洒风吹满院寒。常在眼前君莫厌，化成龙去见应难。

春风盎盎水溅溅，南苑清明雨后天。门外游人听玉管，席间使者劝金船。定须归路烧红烛，还有新诗上采笺。旧老恋恩方燕喜，看花应不忆伊川。

吴儿龟手网寒川，急雪鸣蓑浪拍船。青弋渡头曾卧看，令人却忆十年前。

相君开卷忆江东，仿佛锺山与此同。今日还为一居士，翛然身在画图中。

十二天街雨压沙，秋千咿喔响人家。东风会劝十分酒，寒食初开百玉花。年少斩新金络马，柳荫无数画轮车。春来谁道迟迟日，尤觉春来日易斜。

黄帕开封出奏篇，银袍二百玉阶前。威颜咫尺瞻中扆，名姓传呼下九天。宫笔旋题黄甲字，禁门已簇杏花鞯。孤臣拜赐交悲喜，相望先分五十年。

公事无多客亦稀，朱衣小吏不须随。溪潭直上虚亭里，卧展柴桑处士诗。

一川佳景疏帘外，四面凉风曲槛头。绿野平流来远棹，青天白雨起灵湫。

静中自足胜炎蒸，入眼兼无俗物憎。何处机心惊白鸟，谁人怒剑逐青蝇。

纸屏石枕竹方床，手倦抛书午梦长。睡起莞然成独笑，数声渔笛在沧浪。

西山仿佛见松筠，日日来看色转新。闻说桃花岩石畔，读书曾有谪仙人。

风摇熟果时闻落，雨滴余花亦自香。叶底出巢黄口闹，波间逐队小鱼忙。

来结芳庐向翠微，自持杯酒对清晖。水趋梦泽悠悠过，云抱西山冉冉飞。

矫矫名臣郝甑山，忠言直节上元间。古人不见清风在，叹息思公俯碧湾。

溪中曾有戈船士，溪上今无佩犊人。病守翛然唯坐啸，白鸥红鹤伴闲身。

喧豗六月浩无津，行见沙州束两滨。如带溪流何足道，沈沈沧海会扬尘。

仁义桥边杨柳斜，洗亭岗畔种桑麻。龙山水遶祖师塔，夏院云埋宰相家。十仙园里寻常到，恰似桃源一洞花。

杨花三月暮，撩乱送春归。尽日闲相逐，无风亦自飞。轻轻拦乳燕，故故扑征衣。莫上高楼望，徘徊满落晖。

秉兴登兹亭，朱槛临曲洲。俯仰一寓目，高风振衣裘。新阳力尚微，冰雪浩未收。出没林间翮，飞鸣各有求。缅彼北山岑，翛翛云气游。闻有两高士，茹芝卧岩幽。长离在青冥，燕雀安得谋。伊子世味薄，坐感岁且流。愿言从之子，相与物外游。

儒苑昔推唐吏部，将坛今拜汉将军。

焚香再拜穿华线，候得神光白气飞。

诗题：皇子生献诗首句：昨夜熏风入舜韶。

