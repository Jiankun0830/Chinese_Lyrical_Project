宫阙空悬胜绝奇，天然泉石画中窥。五峰指月攒寒玉，二水流云漾碧漪。鱼鸟身如游极乐，猿猴心似发菩提。沈沈钟鼓僧闲寂，客亦忘言自得之。

罢读出江岸，江波滚滚来。呼舟闲打桨，载月二更回。

何处吹横笛，萧萧荻苇丛。徐看钓艇出，蓑笠一渔翁。

王寿山头石径斜，不知何处有仙家。烟霞踏遍芒鞋破，一路春鸠啼落花。

