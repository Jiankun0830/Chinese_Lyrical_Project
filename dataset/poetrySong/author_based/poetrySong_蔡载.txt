结庐傍林泉，偶与初心期。佳处时自领，未应鱼鸟知。

白云来何时，英英冠山椒。西风莫吹去，使我心摇摇。

高人不惜地，自种无边春。莫随流水去，恐污世间尘。

水行天地间，万派同一指。胡为穿石来，要洗巢由耳。

妙相夺天真，针针巧入神。几多瞻佛者，还想用心人。元陈世隆《宋诗拾遗》卷七。

应有化人巢木末，枝间一国自行春。

