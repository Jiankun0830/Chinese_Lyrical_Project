照湖方干吟格高，搜清研奇含烂毫。天中无云水中月，虚明晶曜忘回舠。

千岩万壑争清奇，天地灵秀应无遗。吟舟恐在碧霄上，湖心澄波涵月时。

僧中忆艺本超群，释氏蒙求见讨论。儒行合为文畅侣，诗名雅作贯休孙。心灯久已传宗意，命服仍尝锡帝恩。宴坐栴檀消篆字，眼前阛阓任嚣喧。

囊书空自负，早晚达明君。

千林如有喜，一气自无私。

