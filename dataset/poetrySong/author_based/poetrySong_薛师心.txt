北风萧骚兮吹逝波，英雄一去兮岁月多，路草青青兮游人过。

野泊几人愁，浮踪果是沤。轻舠同一羽，高浪即三秋。欹枕江声震，开篷雨脚收。风波身漫涉，何处有安流。

浮生踪迹似浮云，把酒论交对夕曛。十载师门称畏友，一朝吏事诵神君。口中高论人间少，名下宏词海内闻。此会正当春色好，莫教邂逅手轻分。

