杖屦乘闲历众山，俄惊凡迹到仙坛。清潀漱玉一川媚，瑞气浮空两洞寒。风入乔松琴弄操，烟笼远岫灶烧丹。我今聊此凝双眼，陡觉壶中世界宽。

鸠杖先生旨趣深，探直搜隠事幽寻。顶头有眼谁能识，心鉴无尘物莫侵。洞里烟霞人不老，水边花木自成阴。乞师金鼎丹炉火，为慰平生觉道心。

顾我江湖旧壮怀，家林终是事尘埃。登临直到秋方好，行乐只因山远来。剑石池边须笑适，花亭月下约徘徊。自惭俗驾非名胜，窃恐山灵为勒回。

