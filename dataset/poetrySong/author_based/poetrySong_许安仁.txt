𣃁破中庭一亩苔，主人发白手亲栽。即今谁识清真节，须向三冬雪后来。

珍重劳君慰远游，繁声疏影一堂秋。主人看即官期满，分付风烟与子猷。

轻寒惨惨透衾罗，玉箭铜壶漏水多。常是未明供御服，梦回频问夜如何。

山色浓如滴，湖光平如席。风月不相识，相逢便相得。

瓦炉柏子袅残烟，午梦醒时一畅然。不悟功名负终老，荒山饥走又三年。

