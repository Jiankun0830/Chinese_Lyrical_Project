潘逍遥，平生才气如天高。倚天大笑无所惧，天公嗔汝口呶呶。罚教临老头补衲，归中条。我愿中条山，山神镇长在。驱雷叱电，依前赶出这老怪。

寺里掇斋饥老鼠，林间咳嗽病猕猴。豪民遗物鹅伸颈，好客临门鳖缩头。

金釭焰短风幕斜，栖乌啼月声鸦鸦。玉人宝瑟掩不弄，背窗红泪飘兰花。锦机挑字相思意，欲托南风到辽水。黄龙梦断春意劳，渺邈音容隔千里。

霜霭清九衢，霞光照双阙。

梅花开一枝。

