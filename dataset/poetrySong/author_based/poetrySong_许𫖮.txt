闲花乱草春春有，秋鸿社燕年年归。青天露下麦苗湿，古道月寒人迹稀。

零雨不出动隔旬，门前秋草长于人。江湖浩渺欲无岸，锦石最小犹生云。微阳片月何曾见，只有莓苔昏笔砚。田家黍穗未暇悲，茅屋且为萤火飞。

黄金络头玉为觼，蜀锦障泥乱云叶。花间顾影骄不行，万里龙驹空汗血。露床秋粟饱不食，青𫇴苜蓿无颜色。君不见东郊瘦马百战场，天寒日暮乌啄疮。

