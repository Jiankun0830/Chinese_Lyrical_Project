左者前其角，右者后其足。浼君双指螺，战此两觳觫。草长水远日悠悠，不向桑间自在休。蜗头尚可屠蛮触，壁上从今鬭二牛。

圣明陛下如先帝，辟国谋臣似召公。不遣毛嫱嫔漠北，只将魏尚守云中。百年境土逡巡复，万里窠巢指顾空。今日版图非昔日，玉关西有岭名葱。

煌煌太阳精，浴以沧溟水。光润无纤滓，畏爱从此始。

万里一时开骥足，百年今始破天荒。

秋风鲙鲈丝，霜月持蟹螯。

