江流无险似瞿塘，满峡猿声断旅肠。万里可堪入谪宦，经年应合鬓成霜。长官衫色江波绿，学士文华蜀锦张。异域化为儒雅俗，远民争识校雠郎。才如梦得多为累，情似安仁久悼亡。下国难留金马客，新诗传与竹枝娘。典辞悬待修青史，谏草当来集皂囊。莫谓明时暂迁谪，便将缨足濯沧浪。

十年趋竞浪求营，因得闲曹减宦情。乱种黄花看野景，旋移高竹听秋声。驱驰贱事犹干禄，约勒清狂为近名。早晚持竿钓鲈鳜，双溪烟雨一舟横。

多情未老已白髪，野思到春如乱云。

园林换叶梅初熟，池馆无人燕学飞。

诗题：原无诗题。

首句：移家尚恐青山浅，隐几惟知白日长。

出处：宋阮阅《诗话总龟》前集卷一三引《古今诗话》。

附注：据宋司马光《传家集》卷八《寄赠致仕刘都官讽》诗末自注及《温公续诗话》所载，此二句系范镇（景仁）诗，《古今诗话》误以范景仁为谢景山。

