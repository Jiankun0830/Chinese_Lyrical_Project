晚醉扶筇过竹村，数家残雪想法篱根。风前有恨梅千点，沙上无人月一痕。

麦陇风来翠浪浮，霏微小雨似深秋。野亭终日卷帘坐，清樾对啼黄栗留。

漫郎无处觅归田，江北江南水拍天。斗搂十年尘土梦，秋风吹上钓鱼船。

低昂绿树春骄我，偃蹇青山气压人。远山故作低眉恨，好鸟能为缓颊声。

春入池塘绿涨初，蒲根水暖戏鸥凫。杂花开处自深浅，细雨漾空如有无。风外锺声闻远寺，柳间帆影出平湖。冥搜竟日耽佳句，不负宗生来画图。

诗题：印累累首句：印累累，绶若若。

