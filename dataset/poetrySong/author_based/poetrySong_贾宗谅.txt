雍国唯今夜，通衢嘉致新。朱楼万家月，芳树一城春。远近笙簧韵，往来车马尘。星移天欲晓，犹有未归人。

异地逢寒食，客情谁与俦。心摇陇云下，身寄楚江头。落絮丝丝恨，飞花片片愁。东风似相念，终日倚扁舟。

一年节律今还尽，犹向天涯寄客舟。巫舍箫竽喧竹坞，渔家灯火傍沙洲。殷勤共敬新桃醒，弃废堪嗟旧历头。守岁通宵欲无寐，煎茶几啜渌瓷瓯。

诗题：上元日驾幸太乙宫烧香首句：金銮晨动暖风微。

