达人澄此心，肯为万法起。眼看声色尘，不直一杯水。

粲粲香秔雪不如，新菘况复满杯盂。侯门肉食纷纷是，有此清奇风味无。

学就右军家数字，笔成东鲁圣人书。鸾翔凤翥三千许，鹤发鸡皮七十余。从昔晋碑那写此，近来燕说正纷如。平生嗜好同羊枣，展玩吟哦又起予。

悬知凡骨本难仙，谁遣来登大涤天。篝火既容窥洞穴，抚栏又得听岩泉。

花似于人曾识面，鸟如对客自呼名。

寒雁挟风过古木，春鸠带雨集荒园。

