圣水水深山亦深，寺前三十里清阴。一僧趺坐松间石，不是安禅定苦吟。

袅袅枯藤浅绛葩，夤缘直上照残霞。老僧不作依附想，将谓青松自有花。

山在画堂西，钩帘静对时。林高日落早，巷僻客来迟。抱病独不饮，爱闲君所知。阶前碧梧叶，片片可题诗。

衡岳夜来雨，湘江增绿波。小舟浮似屋，香草结为蓑。水定见鱼影，夜深闻櫂歌。悠悠百年内，醒少醉时多。

