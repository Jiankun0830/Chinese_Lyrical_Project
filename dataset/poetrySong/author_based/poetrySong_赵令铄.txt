古人醉以酒，盖亦有所寓。一饮百忧忘，陶陶朝复暮。公欲醉为乡，瓮间寻吏部。惜取青铜钱，浊醪安足酤。敢窃好事名，聊资子云具。巧手斧鼻端，此情知有素。

登州与仪曹，到官如旅寓。螭陛凤凰池，翱翱未云暮。冰雪照人清，黄色盈中部。譬如千日酿，一宿陋清酤。载笔无多时，公真济时具。叹息贺德基，犹知我尸素。

