何事东皇不暂延，祝融今日遽当权。匡床睡起浑无语，一握薰风入五弦。

日脚初长雨满川，杜鹃声老夕阳天。予心底愠难为解，故向南风奏管弦。

运行南陆赤精然，阁外新篁箨未蠲。冉冉绿阴刚昼永，焦桐谩欲继薰弦。

□□无情不可亲，年年遣使浪填津。武侯会有两篇表，读罢令人泪满巾。

灯前孤影吊焭焭，为忆亲恩未有穷。夜半子规啼血处，陡闻涧底鼓松风。

