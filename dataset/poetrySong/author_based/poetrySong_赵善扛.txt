碧落初明月未收，露华香滴杏梢头。玉阑干外东风暖，人在重云第几楼。

日日飞鸣宣妙旨，幻华起灭复何疑。可怜多少风尘客，去去来来只自欺。

桃叶山前宫漏迟，宫人傍辇持花枝。君王喜凭绛仙立，殿脚争画双长眉。欲抱琵琶弹出塞，结绮临春时事改。井边忽见张丽华，忍听后庭歌一再。

行役何时歇，崇安复大安。已惊桥壹线，更畏岭千盘。过雨吹烟碧，近风落叶丹。僧闲吾每羡，今日共蹒跚。

相思情不极，有梦到愁边。

