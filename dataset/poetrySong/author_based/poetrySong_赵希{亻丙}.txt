玉钗半落珊瑚枕，金屋低垂翡翠帘。莫唤女医来问病，逢春自是可曾忺。

从渠罗袜印香泥，偷乡阶前问柳枝。昨日看郎来系马，杏花亭北立多时。

银钉未彻碧纱窗，秋入楼心送断肠。谁念缬花帘不卷，檐前收下玉玎珰。

寺古锺鱼在，林深麋鹿游。乱云从地涌，野水接天流。树老半粘屋，山狂欲入楼。无人话心事，黄叶自吟秋。

芭蕉自作抽书样，不与行人寄短愁。

