生涯寄箪瓢，嗜古成传癖。胸蟠万卷书，禊帖究所出。三百七十五，异论溢编帙。更相自戈矛，又类相形色。我昔识诸老，高论聆侍侧。玉笔贵藏锋，真赝拼金锡。精神苟不具，徒尔致研席。搜访诸贤语，编类置丈室。使我心豁然，登山如得屐。妄意于斯文，庶可益涓滴。作诗谢来贶，持寄俟他日。

雁塔寻盟信不违，二星联璧世间稀。高情念旧何其厚，□客亲仁得所依。节操刚方范孟博，□□酝藉谢玄晖。沙堤已筑催归骑，怪底朝来喜鹊飞。

