已将勋业等浮鸥，鸟尽弓藏见远谋。越国江山留不住，五湖风月一扁舟。

西风淅淅动高梧，目送浮云悟卷舒。自是归心感秋色，不应高兴为鲈鱼。

杞菊萧条遶屋春，不教鹅鸭恼比邻。满身花影犹沈醉，真是江湖一散人。

正是霜高木落时。

西风吹岸著浯溪，玉洁摩空十丈碑。不□开元久培植，可能灵武善扶持。斯文未泯今□□，盛德之兴彼一时。崖下漫郎应在否，□□流涕手题诗。

