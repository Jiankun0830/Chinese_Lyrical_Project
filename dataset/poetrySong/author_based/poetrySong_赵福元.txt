玉作精神雪作肤，雨中娇韵越清癯。若人会得嫣然态，写作杨妃出浴图。

刻玉雕琼作小葩，清姿元不受铅华。西风偷得余香去，分与秋城无限花。

绕径玲珑撒绿钱，田田成百又成千。未知买得春多少，草带不妨长短芊。

花洲人别月凉船，烟寺寒鲸隔岸闻。带雨一声天外落，过江穿破半山云。

隠隠雷声语暮天，欺风偷到玉堂前。纱厨浸月凉如水，赢得珠钿臂上眠。

从来艺事两难精，今日逢君喜且惊。不待折肱医始悟，直须点目画方成。

神仙拥出蓬莱宫，罗帏绣幕围香风。云鬟绕绕梳翡翠，頳颜滴滴匀猩红。千娇百媚粲相逐，烂醉芳春逞芳馥。朝阳影里粲琼红，晨霞香中咽寒玉。承恩侍宴青帝前，锦衣半脱酣昼眠。莺莺燕燕扶不起，巧呼苦唤殊可怜。傍阑无力娇欲语，花群本是桃源女。几年流水饭胡麻，今在武陵溪上住。

神幔亭驾斗浮丹𪩘，扁题密镂黄金篆。淋漓羽盖森鸾旗，仙凡不隔蟠桃宴。红云垂地醉壶天，真珠为浆玉为馔。中有一人长眉青，紫锦荷囊灿星弁。金昆玉友相追随，乌戟雕戈光转炫。皇览徐公百不忧，衮衮庆源由积善。彩童宣敕呼瑞麟，金鏁掣雷奔虎殿。琼胎掇入孔释送，精神秋水目如电。抱琴来访矩庾仙，溉竹南墙弄诗卷。手持造化发生柄，和气嘘枯遍翘端。一同按谱学鸣弦，里巷生春无蹇连。岂弟君子民父母，肇迹温麻未之见。肘边叠组斗累累，五鹗搏空交剡荐。绿绨联翩阊阖门，催入笋班陪翠辇。九重宣补舜衣裳，吐出胸中五色线。周公拜前曾拜后，圣朝自有云屏典。朱颜苍鬓侍玉皇，九转金丹开鼎铉。芹香儒馆忻献歌，愿乞余圭及鸡犬。

神天枝分秀蔼璇杓，光涌银河半夜潮。西母诞弥先十日，寿星颁朔恰三朝。骑龙曾把黄金斧，驾凤旋登紫玉霄。两国夫人荣有子，慈宣不老瑞香飘。

神郁葱佳气晓笼天，北斗倾霞入酒舡。莲炬金辉油幕下，兰牙玉立宝香前。衡山寿比闽山秀，楚地人瞻福地仙。岁岁瑶池闻燕集，蟠桃从此熟三千。

