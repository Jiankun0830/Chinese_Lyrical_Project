君不见白云万顷还□去，来去谁能留得住。去处放他秋月明，来时寒破太虚路。等闲为雨复为晴，玄空一点元青青。道人何异白云意，此心了然游杳冥。

玲珑万状石欺玉，开阖千层秀结峰。尚有炎蒸疑夏日，未令新爽洗秋容。龙翔凤舞来天目，水秀山明巩帝封。新见钱塘王气好，中原我欲指迷踪。

栖真已得寻西洞，神应谁能辨雨锺。水奏五音鸣玉凤，山回九锁踞苍龙。古杉疑复天台去，怪石时从福地供。它日重游应更好，拟登天柱最高峰。

涌壁千寻古面颜，仰凭天柱俯仙关。松间雕镂轩墀月，未许诗人见一□。

行迹年来酬□希，独□岩壑有深期。□□道士能相属，请和空山木落诗。

