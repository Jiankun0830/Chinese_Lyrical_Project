刘阮辞世尘，桃花谁复主。无计𣨼春风，一夜零红雨。

原非人力建，造化琢磨成。一枕游仙梦，蟾波白昼生。

云水最饶处，轮蹄无到时。夜蟾生佛面，春雪印僧眉。

暮云无意锁，春草岂能关。何事栖霞客，从兹去不还。

绮段堆青壁，点缀秋颜色。几使晓来风，纵横裁不得。

石壁碎寒流，行人暮已愁。更倾风月耳，无水不生秋。

却隠他山雾，来眠此洞云。区区麛鹿辈，战栗敢子群。

