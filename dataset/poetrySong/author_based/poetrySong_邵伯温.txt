翻翻绣袖上红裀，舞姬犹是旧精神。坐中莫怪无欢意，我与将军是故人。

从昔遨游盛两川，充城人物自骈阗。万家灯火春风陌，十里绮罗明月天。

蜀地春争一月天，杂花新岁已争妍。却愁取次都开尽，辜负清明谷雨天。

山围翠合水连云，万室楼台照眼明。胜地风淳真乐国，四川惟说好充城。

果州多黄柑，初比橘柚贱。一朝贡神州，妙极天下选。使者谨共时，顿首乃敢遣。

果山仙果秀天香，处处圆金树树黄。书后欲题三百颗，满林犹待洞庭霜。

守臣方效献芹心，直拟移根到上林。充贡先时犹茂绿，置邮须更待黄深。

又将鞍马送残春，吹尽征衣染尽尘。还是前年旧时候，渭城花柳一番新。

屈原宅畔蕙兰怨，神女祠边云雨愁。

阆苑南边第一州，江山胜绝对城楼。

老守自惭无善政，衰公不称作遨头。

白头老守无风味，不解寻春只杜门。

楼外江山无限好，二年能得几回看。

自昔充城号奧区，蜀人唤作小成都。

今日行人去果州，倾城出送旧遨头。

充城繁盛冠东川。

春去秋来好风月，鹤楼端胜庾公楼。

秀近亭边回首处，郡城高插水云间。

江上危亭名四水，山头禅刹占三嵎。

千载登真谢自然，半山遗迹号金泉。

南充到日黄柑熟，待摘霜包寄远情。

霜后秋香千树橘，雨余春色一川花。

