凿石得春渠，波环阁势孤。新痕涨微雨，远碧注平湖。士俗山阴旧，风光洛曲殊。回眸见危岭，凭槛有惊凫。坠蕊浮旋濑，疏篁荫叠栌。人闲多拾翠，鱼乐半依蒲。河朔谁觞友，沂津昔咏儒。遗芬知未泯，游盖此为娱。

我尝淮上送君行，前日郎官此日卿。一道清风新使节，万家和气旧民情。西山药味迎秋熟，同浦波光照物明。佳景多才雅相值，高吟应未负平生。

海边民物鲜欢娱，太守经营与众俱。园圃新阴多杞柳，池塘生意足鱼蒲。长空不碍高飞鹄，浅水兼容短胫凫。此乐有谁知我趣，归来红旆日西晡。

城外千帆海舶风，城中居市苦憧憧。几生佳景为民老，一日贤侯与我同。道上槐阴连帟翠，水边人面照花红。寄言乐有时还尽，徒见甘棠忆召公。

素壁镵诗尚未泥。

