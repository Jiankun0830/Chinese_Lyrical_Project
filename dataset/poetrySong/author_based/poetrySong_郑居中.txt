可惜病相如，谁寻封禅书。双亲千里外，一叶九秋余。风露翻归旐，尘埃锁故庐。虎丘山下路，会葬有乡车。

广文官舍冷如冰，几叹朝衫脱未能。忽买春田埋玉地，犹悬绛帐读书灯。佳名空缀仙都石，妙偈争传海寺僧。一幅粉旌春水漫，惜君谁不涕奔腾。

邱壑未应容谢傅，衮衣行见命周公。

自有薰风来解愠，更无箕舌巧为谗。

殿上神光瞻舜禹，壁间俊气识伊莱。

