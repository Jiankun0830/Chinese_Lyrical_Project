剑戟翩翩铁骑攒，前军飞渡润州湾。烽连淮陆胡尘远，月照金山汉垒寒。虎旅亦知平□易，龙庭不数靖边难。来威显允歌方叔，愿附诗人唱凯还。

何来仙女散天花，剩得余香伴佛牙。留取高枝青汉上，秋风吹送到君家。

仙翁去不还，石井烟雾白。谁能蹑其踪，勾漏良吾宅。

井空寒不流，汲取不知夏。披襟醉瑶华，白榆历历下。

