久知玄牝是根原，谁道长生别有门。一自描龙兴叹后，至今师事五千言。

客里暌离已不堪，何当出守正移骖。孔融在汉人应惮，善感鸣唐罪自甘。义重不嫌身死万，忧深宁忍口缄三。陈州亦是天朝地，好为疮痍雨露覃。

伊余行止住飘蓬，与世乖违不可容。青眼交知长忆念，白云踪迹又相逢。风骚共会名何盛，篆隶同勤法转功。□□羡师超彼岸，琉璃钵里看降龙。

近贵全为聩，攀龙即是聋。虽然三个耳，其奈不成聪。

为逢末劫归依佛，不就新恩叙理官。

