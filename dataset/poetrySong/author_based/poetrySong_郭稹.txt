朱栏明媚照横塘，芳树交加枕短墙。传得东君深意态，染成西蜀好风光。破红枝上仍施粉，繁翠阴中旋扑香。应为无诗怨工部，至今含露作啼妆。

九重香辇出，三月御庭开。圣酒鸾杯酌，宫花羯鼓催。莺声压歌管，山色满亭台。睿赏欢无极，叨陪愧不才。

塞日兵前惨，城烟战后无。分明千帝纪，况乃畔天都。桂玉京师涌，金汤鄜路孤。迟回思庙筭，端坐愧龙图。

