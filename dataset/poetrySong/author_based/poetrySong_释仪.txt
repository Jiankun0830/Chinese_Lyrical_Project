莫分彼我，彼我无殊。困鱼止泺，病鸟栖芦。逡巡不进泥中履，争得先生一卷书。

无相如来示现身，破魔兵众绝纤尘。七星斜映风生处，四海还归旧主人。

万派横流总向东，超然八面自玲珑。万人胆破沙场上，一箭双雕落碧空。

我本田中一比丘，却来乘马不乘牛。如今马上风波急，不似田中得自由。

片帆忽逐飞鸿去，知落谁山第几重。

