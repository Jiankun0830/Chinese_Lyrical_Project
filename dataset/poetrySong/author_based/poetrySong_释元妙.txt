黄昏鸡报晓，半夜日头明。惊起雪狮子，瞠开红眼睛。

南泉肚里饱齁齁，庄主虽饥解点头。侍者只闻歌乐响，不知洪饮在高楼。

万卷诗书，一时头角，才跨宗门，便施谋略。古归宗，真老作。只顾满弯弓，不知谁见双雕落。绝毫绝厘，如山如岳。堂堂气宇冠儒林，浩浩清风播寥廓。

常侍举笔，万事皆吉。直下承当，急急如律。米胡参官，忘前失后。且告贵人，为我相救。

