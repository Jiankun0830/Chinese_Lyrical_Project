三玄三要事难分，得意忘言道易亲。一句明明该万象，重阳九日菊花新。

胡僧金锡光，为法到汾阳。六人成大器，劝请为敷扬。

汾阳有三诀，衲曾难辨别。更拟问如何，拄杖蓦头揳。

接引无时节，巧语不能诠，云绽青天月。

舒光辨贤哲，问答利生心，拔却眼中楔。

西国胡人说，济水过新罗，北地用镔铁。

万古碧潭空界月，再三捞摝始应知。

阵云横海上，拔剑搅龙门。

三头六臂擎天地，忿怒那咤扑帝钟。

雪埋夜月深三尺，陆地行舟万里程。

三玄开正道，一句破邪宗。

