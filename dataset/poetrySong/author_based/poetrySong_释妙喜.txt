万仞悬崖忽放身，起来依旧却惺惺。饥餐渴饮无余事，那论昔人非昔人。

非湛非摇此法源，当机莫厌假名存。直须过量英灵汉，方入无边广大门。万境交罗元不二，六窗昼夜未尝昏。翻思庞老事无别，掷剑挥空岂有痕。

通身一穿金锁骨，堪与人天为轨则。要识临济小厮儿，便是当年白拈贼。

只此形骸，即是其人。一灵皮袋，皮袋一灵。

