近日身心顽顿，恰似一片铁板。内无玲珑机智，外无华藻文章。谁能打作郓州针，笑杀秦时{车度}辂钻。四楞着地，万事无心。虽然看不入，毕竟扑不破。大都好物不坚牢，彩云易散瑠璃脆。

金屑虽贵，落眼成翳。金屑既除，眼在什么处。

冬去寒食，一百单五。活人路上，死人无数。头钻荆棘林，将谓众生苦。拜扫事如何，骨堆上添土。唯有出家人，不踏无生路。

新罗别无妙诀，当言不避截舌。但能心口相应，一生受用不彻。

楼外紫金山色秀，门前甘露水声寒。古槐阴下清风里，试为诸人再指看。

