乾坤肃静，海晏河清。风不鸣条，雨不破块。春生夏长，秋收冬藏。

雨后鸠鸣，山前麦熟。何处牧儿，骑牛笑相逐。莫把短笛横吹，风前一曲两曲。

衲僧现前三昧，释迦老子不会。住世四十九年，说得天花乱坠。争似饥餐渴饮，展脚堂中打睡。

诸人知处，山僧尽知。山僧知处，诸人不知。头上是天，脚下是地。

一境谁相到，翛然绝点尘。天花莫狼藉，吾匪解空人。

樵夫跣足下层峦，大笑渔翁溪上寒。山色横担鄽市去，家家门底透长安。

