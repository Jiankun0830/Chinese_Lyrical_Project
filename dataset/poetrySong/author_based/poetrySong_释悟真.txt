师子儿哮吼，龙马驹𫄠跳。古佛镜中明，三山孤月皎。

三面狸奴脚踏月，两头白牯手拏烟。戴冠碧兔立庭柏，脱壳乌龟飞上天。

叮咛损君德，无言真有功。任从沧海变，终不为君通。

寂照常照本来照，草鞋底下常𫄠跳。更会针锋上须弥，眉毛中水常渺渺。

手提巴鼻脚踏尾，仰面看天听流水。天明送出路傍边，夜静还归茅屋里。

