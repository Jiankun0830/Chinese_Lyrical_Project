有漏笊漓，无漏木杓。庭白牡丹，槛红芍药。因思九年面壁人，到头不识这一著。

一即多，多即一，毗卢顶上明如日。也无一，也无多，现成公案没殽讹。拈起旧来毡拍板，明时共唱太平歌。

五凤楼脱问洛阳，金鞭遥指御街长。春风是处华争发，游子年年忆故乡。

赤体更无藏隐处，黄龙未语先分付。若将见解上门来，他家自有通霄路。

