衲僧正法眼，照破铁围山。四方幷八面，尖角更团𪢮。双椎轰法鼓，一击透玄关。乾坤收不得，留与后人看。

仰面不见天，低头不见地。古剑髑髅前，大海波涛沸。

今年七十五，归作庵中主。珍重观世音，泥蛇吞石虎。

世尊只眼通三界，外道双眸贯五天。华意正浓桃脸笑，春光不在柳梢边。

背触人难会，凭君子细看。片云才出洞，遮却面前山。

