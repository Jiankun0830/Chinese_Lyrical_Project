阿家尝醋三赤喙，新妇洗面摸著鼻。道吾答话得腰裩，玄沙开书是白纸。

万锻𬬻中铁蒺藜，直须高价莫饶伊。横来竖去呵呵笑，一任旁人鼓是非。

青山重叠叠，绿水响潺潺。未到悬崖处，抬头子细看。

宝峰高士罕曾到，岩前雪压枯松倒。岭前岭后野猿啼，一条古路清风扫。

石门巇崄铁关牢，举目重重万仞高。无角铁牛冲得破，毗卢海内作波涛。

喜得狼烟息，弓弰壁上悬。

不到乌江畔，知君未肯休。

天际雪埋千尺石，洞门冻折数株松。

一句不遑无著问，迄今犹作野盘僧。

