全机敌胜，犹在半途。啐啄同时，白云万里。才生朕兆，已落二三。不露锋铓，成何道理。诬人之罪，以罪加之。

荡荡无迂曲，明明透古今。晓云笼碧岫，残叶落疏林。脱体全收放，当堂定浅深。饶君亲荐得，未是我智音。

雪压怪松露，风高野渡横。将谓众生苦，更有苦众生。

相见不须嗔，君穷我亦贫。谓言侵早起，更有夜行人。

