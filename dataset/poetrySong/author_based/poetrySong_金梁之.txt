王侯门户懒开颜，斗酒千钱一笑间。无雪可欺青桧老，有天难管白云闲。丹霄作客曾骑鹤，紫府为家不买山。京口相逢又相别，只琴孤剑几时还。

昨夜嫦娥弄玉纤，也应掐月作花钿。为嫌梅影太清瘦，几片飞来疏处填。

秧针刺水麦锋齐，漠漠平沙白鹭飞。尽道春光已归去，清香犹有野蔷薇。

寄语月溪朱逸士，他年同赏水仙花。

