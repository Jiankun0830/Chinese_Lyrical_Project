今代麒麟第一功，十年勋德与天通。岂知乐圣衔杯地，长在重溟倒景中。避宠不妨成远别，养花无意在珍丛。角巾私第何须问，自有公言满舜听。

？令台狱？群花，名圃初成将相家。云母久遮黄合座，绮疏新照赤城霞。调羹梅子生无数，遵渚鸿飞去有涯。见说樽前富佳客，亦应思我醉时{扌过}。

澹岩宛在进江滨，多少篇章刻翠珉。闻道凤凰将九子，恰逢花木正中春。杖游岂为知名久，历览悬知啸侣频。林外鸟声应报客，溪头梅子已生人。茅茨信我无三顾，物象因君遂一新。试共携筇采灵草，幽岚何必与天邻。

老眼遍四方，兹焉真鲜俪。室圜悬磬如，天侧偃盖似。谁移巨蟒宅，孰受祖龙使。祗同澹竹名，佳哉亦少味。

造化其偶然，刳山住深谷。迹压潇湘头，迥披九疑足。千龄隔仙凡，跬步变寒燠。石田傥可种，愿受自耕禄。

云本无心出岫，水岂有意趋东。势或使之然者，何妨巾拂谈空。

子好逢场作戏，我方置散投闲。世味久如嚼蜡，合向兹山往还。

华戎交气俗，淮汴倒清浑。

