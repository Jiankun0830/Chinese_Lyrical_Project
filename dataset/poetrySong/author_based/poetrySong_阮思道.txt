碧云高价彻天涯，珪璧清无一点瑕。双阙再承新雨露，三吴重赏旧烟霞。水轩散味朝贤句，松院分尝御府茶。闻说赤城终未见，画图何日寄京华。

北阙重旌表，西斋盛讨论。高阳旬爽里，通德郑玄门。选胜开松院，凭幽敞竹轩。灵泉飞洞壑，花树蔽郊原。露滴栖松鹤，风传隔岭猿。庭兰香醉步，山月冷吟魂。客爱清尘虑，僧怜避俗喧。几时清赏玩，啸咏与琴樽。

