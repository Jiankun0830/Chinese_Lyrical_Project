石龟泉畔铁袈裟，上有猿衔五色花。见说道人时挂搭，旋将青拂扫烟霞。

杖锡池边六月寒，一泓泉鉴漱琅玕。直疑夜半天风起，吹落仙人沆瀣盘。

证明台上玉炉烟，童子生云不计年。对面飞桥架丹壑，此中别有一家山。

浓岚滴翠晓氤氲，洗我尘襟一二分。归步怪来轻欲举，朝衣犹带北山云。

五花殿角片是间，又被红尘引出山。第一山前聊驻马，几声鸡犬吠云间。

