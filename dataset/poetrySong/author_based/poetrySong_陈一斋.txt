春草征帆远，春江落日程。瘴乡官是客，儒服老谈兵。海阔龙无影，山空凤不鸣。梅花东阁路，凄断故人情。

空亭明远嶂，老树黯余矄。野兴临流坐，秋声入夜闻。渔归孤棹月，鹤睡一松云。记得前溪路，人家两岸分。

长铗悲弹负壮游，京华倦客又扬州。西风昨夜他乡梦，明月故人何处楼。石塔钟残枫叶暝，瓜州棹远荻花秋。幽窗一点寒灯影，徙倚阑干生暮愁。

