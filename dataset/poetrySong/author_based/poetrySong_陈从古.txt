浯溪一股寒流碧，耸起双峰如削壁。两公文墨照溪津，到今草木增颜色。想当忠愤欲吐时，尽把江山供笔力。我来吊古不胜情，岂但登临爱泉石。渔阳旧事忍再论，仅赖令公安反侧。书生百感夜不眠，起读新诗转凄恻。

小憩{广吾}亭上，悠然倚一枝。云埋漫郎宅，水落鲁公碑。兴废悲前古，登临记昔时。重来头已白，忍看旧题诗。

多情今夜月，送我到衡州。

半夜打篷风雨恶，平明已失系船痕。

礼部又开南省榜，卖花羞听叫文官。

