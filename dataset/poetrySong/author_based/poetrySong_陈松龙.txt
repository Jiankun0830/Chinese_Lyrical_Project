移根千里入名园，酒晕红娇气欲昏。待得太真春睡醒，风光已不似开元。

布叶敷条翠作围，自生芒刺护裳衣。莫嫌野兴难拘束，只伴春风亦见几。

独羡为僧者，尘缘不到门。采薪松落子，移径竹生孙。古井汲云气，寒山招月魂。犹怜生死海，应□出前村。

梨花春二月，杜宇夜三更。

庭暗梨花疑有月，堤晴杨柳自生烟。

荐菊明诗眼，看梅长道心。

