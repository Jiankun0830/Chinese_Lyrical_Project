秋灯点点淮阴市，楚客连樯宿淮水。夜深风起鱼鳖腥，韩信祠堂月明里。

犍为城下{牛羊}牱路，空冢滩西贾客舟。此夜可怜江上月，夷歌铜鼓不胜愁。

凤凰城里花时别，玄武江边月下逢。客舍莫辞先买酒，相门曾忝共登龙。近风骚屑千家竹，隔水悠扬五夜钟。明日又行西蜀路，不堪天际远山重。

霜落寒空月上楼，月中歌吹满扬州。相看醉舞倡楼月，不觉隋家陵树秋。

东风吹暖气，消散入晴天。渐变池塘色，欲生杨柳烟。

稚子新能编笋笠，山妻旧解补荷衣。秋山隔岸清猿叫，湖水当门白鸟飞。

忆昔吴王争霸日，歌谣满耳上苏台。三千宫女看花处，人静台空花自开。

吴王旧国水烟空，香径无人兰叶红。春色似怜歌舞地，年年先发馆娃宫。

中朝驸马何平叔，南国佳人陆士龙。

