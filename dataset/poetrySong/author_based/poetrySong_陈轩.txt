山色碧与溪，扁舟泛落晖。水烟帆界破，水鹭桨惊飞。岛屿随流曲，渔监隔岸微。月明何处宿，待访子陵矶。

昔爱清溪景，人烟百里闲。湖居皆钓客，郭外尽禅关。酒市遥青旆，公街枕碧山。枉教成久别，无计约追还。

晓烟如练曳平津，一棹东风两岸春。岛鹭沙鸥休恋我，北堂归有白头亲。

松阴江曲旧斋堂，别业归来各一方。吟想晚潮烟柳湿，梦游春槛露花凉。杨朱路远空南北，青帝亭闲自短长。何门扬鞭访前景，竹窗重整读书床。

浪催鸣舻去呕哑，古岸萧萧感岁华。雨脚苍茫惊断雁，烟痕蒙密湿栖鸦。芦花正落汀飞雪，枫叶初丹岸有霞。渐觉望中山色暝，数星镫火认渔家。

土狭山高更夹溪，登临缭绕与云齐。时时仰视天如练，往往穷川径似梯。石凿龛岩茅作屋，泉喷墝埆稻分畦。居人不信王畿地，千里平盘载马蹄。

城里三山占越都，相望楼阁跨蓬壶。有时细雨轻烟罩，便是天然水墨图。

居人不记瓯闽事，遗迹空传福抚山。地有铜盐家自给，岁无兵盗戍长闲。

一川远汇三溪水，千嶂深围四面城。花继腊梅长不歇，鸟啼春谷半无名。

吁然碧玉洞，屹立分双户。天生护佳景，常恐尘土污。

截断苍山百尺崖，峥嵘相倚洞门开。天生只隔红尘路，不碍浮云自往来。

迳石无声下无穴，停之不盈酌不竭。银瓶送响落清甃，镜奁破碎冰壶裂。

谁跨崇塘更起楼，卷帘平视四山头。田间草暖牛呼犊，叶底巢成鹊避鸠。

瓦流双涧合，帘压乱山青。佛刹蟠深崦，渔蓑散晚汀。

我爱汀州好，山川秀所钟。阁前横潏水，亭畔列奇松。

扪萝百尺上孤峰，红藓斑斑杖屦踪。惟有潮声生绝顶，晚风吹动半岩松。

楼上斜阳遇似飞，楼前秋景透人衣。横碧烟岚浓可扫，半红霜木冷相依。

五百年前兴废事，至今人号旧州城。草铺昔日笙歌地，云满当年剑戟营。

不是十二面，虚堂空寂寂。不是一千年，丛林声呖呖。奇哉丹青者，具增减不得。珍重四方闻，一介善知识。

蓬莱观下瑞烟飘，刘氏曾经此地超。桃圃昔谐王母约，烟霄自赴玉皇朝。白鹅乘去人何在，青鸟飞来信已遥。若使何郎有仙骨，也须吹引凤凰箫。

白衣仙人无住着，补陀落伽渺云海。为大导师安乐国，歙然遍应河沙刹。世界热恼或有闻，曾不旋踵垂覆护。众生心念非一种，皇皇不足尝有求。如饥须食渴须水，顾亦何从满其愿。我观圣心等大虚，其视万物犹一物，细视一物如一身。是身四大犹不有，万物何能作留碍。殊功妙用济十方，欲求功用不可得。群生梦幻可两忘，尔固无余我无欠。尝观瑞像见宝光，如净明珠时白赤。琉璃琥珀杂苍玉，荧煌璀璨照眉宇。山顶或见初日升，匹素曳空烟缥缈。凡人颠倒作思惟，须臾变灭无复初。非空非色非有余，菩萨应身亦如是。堂堂秘殿表东南，山君海王尽回向。观音智功不思议，佛子当作何等观。

车轮马足走尘烟，竞看成都万炬然。独我踏开亭下雪，伴师同坐一庵禅。

插尽黄花君上路。

门阚泉川南海浦，地雄都府左龙岗。

山连庾岭为南徼，水与潮阳作上流。

巨为三县镇，雄据众山尊。

寒树似添新喜色，野猿犹听旧吟声。

十万人家溪两岸，绿杨烟锁济川桥。

渡溪缘石磴，问寺转松岗。

奇哉江南郭夫子，一顾能令泉价美。

溪云影乱杉松暝，檐铎声流殿阎寒。

清风猿鸟自吟叹，白日轮蹄谁往还。

云边借榻开僧阎，松下听泉洗客心。

涨水尽头飞雁骛，行云缺处见亭台。

尘埃不到溪山好，风雨初晴燕雀多。

南安岩近南斗傍，乾坤缔结雷电守。云寒木老洞穴古，巨鳖露脊鲸牙口。

相看竺国两高士，对立剑潭双老龙。

南极星边人望阙，北山楼上客思家。

水暖池塘闲睡鸭，烟深村落自鸣鸠。

对面心千里，藏机势万般。

