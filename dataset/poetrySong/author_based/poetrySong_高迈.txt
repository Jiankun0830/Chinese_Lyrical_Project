风拂乌纱两鬓秋，李阳溪上夜停舟。市灯闪月闻鸣犬，城柝敲风起睡鸥。千里远驰承宠命，通宵不寐为民忧。幽怀自信清如洗，独倚篷窗看斗牛。

老朽归田久，鸟纱白发新。经纶天下事，都属少年人。

日午琴堂吏散衙，不愁鬓雪点乌纱。讼清犴狱尘封草，人静公庭鸟啄花。惟愿儿童无冻馁，每令野老劝桑麻。圣恩未报吾心赤，肯效青门学种瓜。

荆棘丛中是故邻，更无君子与相亲。含英吐秀西风里，空把芳心向路人。

阴阴榕叶覆寒梅，山径无踪尽绿苔。啼鸟自知安稳处，成群飞去又飞来。

