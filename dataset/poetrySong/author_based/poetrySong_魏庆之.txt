一步离家是出尘，几重山色几重云。沙溪清浅桥边路，折得梅花又见君。

一吟一咏一相思，满纸银钩满纸诗。深院沈沈人悄悄，落花片片雨垂垂。蹉跎二月还三月，点检新枝□□□。愁绝问春春不语，见君何地会何时。

朱弦莫余和，落指空琅然。天风远送将，去作碧岩泉。

庭夜酣红杏，墙阴染碧苔。吟翁醉未醒，啼鸟去还来。

今宵方对月，何日结忘年。

