宿雨且初霁，微凉吹广庭。嘉宾忽相遇，午梦惊扣扃。长松森翠影，修竹参青冥。飘云度空急，残日穿林明。幽墙隔江浦，远屿定风舲。城市厌烦暑，山樊念伶俜。角巾代公绂，草具逾侯鲭。园实摘的皪，厨酝斟晶荧。烹鲜缩颈大，海错著器腥。笑谈得真乐，采撷逢幽馨。云阴剥初霁，夕岚收远青。窗卧忆元亮，诗成怀景升。日须河朔饮，当解高阳酲。烦襟顿忘释，嘉咏不少停。闉阇发严鼓，穹碧垂繁星。一笑跨鞍去，奚论楚人醒。

海内文章杰，朝廷亮直闻。黄琼起处士，子夏遽修文。贝锦生迁怒，江湖久离群。伤心王佐略，不得致华勋。

今日临风泪，萧萧似绠縻。空怀徐穉絮，谁立郑玄碑。无力酬推毂，平时愤抵巇。何人令枉状，路粹岂能为。

端求古人遗，琢抉手不停。方其拾机羽，往往失鹏鲸。

秋风十驿望台星，想见冰壶照坐清。零雨已回公旦驾，挽须聊听野王筝。三朝元老心方壮，四海苍生耳已倾。白发故人来一别，却归林下看升平。

博山烧沉水，烟烬气不灭。日暮白门前，杨花散成雪。

韦公八十余，位至六尚书。五福惟无富，一生谁得如。桂枝攀最久，兰省出仍初。

七凿混沌死，万变从此生。海水能几何，呿口下混鲸。归期不可晚，霜日背林明。

绿野风回草偃波，方塘疏雨净倾荷。几年萧寺书红叶，一日山阴换白鹅。湘浦夕同要月醉，泂湖还忆扣舷歌。缁衣化尽故山去，白发相思一倍多。

麻源山压盱江水，高楼迥对江山起。

兰汀蕙浦入平芜，天远孤帆望中灭。屈平宋玉情不尽，千古依然在风月。

石城同学断空残照，白雪非人只丽谯。

白雪楼高压晓霓，楼下波光数毛髪。邦君登楼赋万景，景与清吟相皎洁。

