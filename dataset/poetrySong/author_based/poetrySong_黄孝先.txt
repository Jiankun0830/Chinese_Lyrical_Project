人生第一莫多情，眼看仙花结不成。为报两京才子道，好将诗句哭温卿。

黄公爱山不知休，终日不下清渭楼。与官落得官下隐，爱山不得山中游。朝看暮看山更好，古人今人空自老。天生定分不可移，白云悠悠寄怀抱。

天寒霜落雁来栖，岁晚川空雁不归。江海一身多少事，清风明月我沾衣。

风檐燕引五六子，露井榴开三四花。

日者未知裴令贵，世人争笑祢生狂。

恩同花上露，留得不多时。

