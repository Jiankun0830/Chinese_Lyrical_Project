说道羞明却不羞，日光玉洁共飞浮。天人胸次明如洗，肯似人间只暗投。

瑶林中有翳桑儿，鼎贵生涯不救饥。愿缩天人散花手，放渠奔走趁晨炊。

相公能辞一品官，不能辞他九转丹。相公能却万锺粟，不能却他长生箓。潭潭之居移气体，新年七十儿童似。朝明见客步如飞，窗下时时看细字。高车得似垂车荣，巍冠何如挂冠清。深衣独乐真天人，谁其友之聃与彭。

居乡如处子，居官如战士。处子常畏人，战士惟有死。儿曹书诸绅，勿谓平平耳。

黑风吹雨又黄昏，鸡犬数声何处村。身在岭云飞处湿，不关别泪溅成痕。

一落风尘即厚颜。

侬是水仙鸿雁行。

谁与诗人管醉魂。

孤标只合在孤山。

清杀玉川文字肠。

临风长作南枝想。

一身尽著雪衣裳。

落日天寒客自愁。

政尔玉壶相俎豆。

万木逢霜一劫灰。

肯随桃李鬭梳妆。

