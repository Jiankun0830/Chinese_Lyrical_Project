枢动本为荣辱主，常因户外细推寻。乾坤出入无穷象，夷狄关防有限心。揜到善人非远大，开当古道自高深。九成载举箫韶奏，穆穆无凶合在今。

百货随潮船入市，万家沽酒市垂帘。苍烟巷陌青榕老，白露园林紫蔗甜。

等闲田地多栽竹，是处人家爱读书。饮宴直尝千户酒，盘餐唯候两潮鱼。

桤木惭桑低别壤，芋苗护稻远分行。上书莫道便他郡，学稼终宜老故乡。

