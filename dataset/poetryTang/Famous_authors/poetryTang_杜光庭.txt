始看东上又西浮，圆缺何曾得自由。照物不能长似镜，当天多是曲如钩。定无列宿敢争耀，好伴晴河相映流。直使奔波急于箭，祗应白尽世间头。

往岁真人朝玉皇，四真三代住繁阳。初开九鼎丹华熟，继蹑五云天路长。烟锁翠岚迷旧隐，池凝寒镜贮秋光。时从白鹿岩前往，应许潜通不死乡。

亡吴霸越已功全，深隐云林始学仙。鸾鹤自飘三蜀驾，波涛犹忆五湖船。双溪夜月明寒玉，众岭秋空敛翠烟。也有扁舟归去兴，故乡东望思悠然。

三仙一一驾红鸾，仙去云闲遶古坛。炼药旧台空处所，挂衣乔木两摧残。清风岭接猿声近，白石溪涵水影寒。二十四峰皆古隐，振缨长往亦何难。

□□□□□□□，□□□□□□□。八表顺风惊雨露，四溟随剑息波涛。手扶北极鸿图永，云卷长天圣日高。未会汉家青史上，韩彭何处有功劳。

五气云龙下泰清，三天真客已功成。人间回首山川小，天上凌云剑佩轻。花拥石坛何寂寞，草平辙迹自分明。鹿裘高士如相遇，不待岩前鹤有声。

窅然灵岫五云深，落翮标名振古今。芝术迎风香馥馥，松柽蔽日影森森。从师祗拟寻司马，访道终期谒奉林。欲问空明奇胜处，地藏方石恰如金。

桐柏真人曾此居，焚香厓下诵灵书。朝回时宴三山客，涧尽闲飞五色鱼。天柱一峰凝碧玉，神灯千点散红蕖。宝芝常在知谁得，好驾金蟾入太虚。

势压长江空八阵，吴都仙客此修真。寒江向晚波涛急，深洞无风草木春。江上玉人应可见，洞中仙鹿已来驯。龙车凤辇非难遇，只要尘心早出尘。

楼阁层层冠此山，雕轩朱槛一跻攀。碑刊古篆龙蛇动，洞接诸天日月闲。帝子影堂香漠漠，真人丹涧水潺潺。扫空双竹今何在，只恐投波去不还。

盘空蹑翠到山巅，竹殿云楼势逼天。古洞草深微有路，旧碑文灭不知年。八州物象通檐外，万里烟霞在目前。自是人间轻举地，何须蓬岛访真仙。

曾随云水此山游，行尽层峰更上楼。九月登临须有意，七年岐路亦堪愁。树红树碧高低影，烟淡烟浓远近秋。暂熟炉香不须去，伫陪天仗入神州。

奇绝巍台峙浊流，古来人号小瀛州。路通霄汉云迷晚，洞隐鱼龙月浸秋。举手摘星河有浪，自天图画笔无钩。将军悟却希夷诀，赢得清名万古流。

山中犹有读书台，风扫晴岚画障开。华月冰壶依旧在，青莲居士几时来。

静神凝思仰青冥，此夕长天降瑞星。海上昨闻鹏羽翼，人间初见鹤仪形。

再扶日月归行殿，却领山河镇梦刀。从此雄名压寰海，八溟争敢起波涛。

谁运乾坤陶冶功，铸为双剑倚苍穹。题诗曾驻三天驾，碍日长含八海风。

抽得闲身伴瘦筇，乱敲青碧唤蛟龙。道人扫径收松子，缺月初圆天柱峰。

美人梳洗时，满头间珠翠。岂知两片云，戴却数乡税。

素面已云妖，更着花钿饰。脸横一寸波，浸破吴王国。

帆力劈开沧海浪，马蹄踏破乱山青。浮名浮利过于酒，醉得人心死不醒。

老鹤玄猿伴采芝，有时长叹独移时。翠娥红粉婵娟剑，杀尽世人人不知。

似鹤如云一个身，不忧家国不忧贫。拟将枕上日高睡，卖与世间荣贵人。

因卖丹砂下白云，鹿裘惟惹九衢尘。不如将耳入山去，万是千非愁杀人。

闷见戈鋋匝四溟，恨无奇策救生灵。如何饮酒得长醉，直到太平时节醒。

难把长绳系日乌，芳时偷取醉功夫。任堆金璧磨星斗，买得花枝不老无。

闷见有人寻，移庵更入深。落花流涧水，明月照松林。醉劝头陀酒，闲教孺子吟。身同云外鹤，断得世尘侵。

冥心栖太室，散发浸流泉。采柏时逢麝，看云忽见仙。夏狂冲雨戏，春醉戴花眠。绝顶登云望，东都一点烟。

不求朝野知，卧见岁华移。采药归侵夜，听松饭过时。荷竿寻水钓，背局上岩棋。祭庙人来说，中原正乱离。

道，德。清虚，玄默。生帝先，为圣则。听之不闻，抟之不得。至德本无为，人中多自惑。在洗心而息虑，亦知白而守黑。百姓日用而不知，上士勤行而必克。既鼓铸于乾坤品物，信充仞乎东西南北。三皇高拱兮任以自然，五帝垂衣兮修之不忒。以心体之者为四海之主，以身弯之者为万夫之特。有皓齿青娥者为伐命之斧，蕴奇谋广智者为盗国之贼。曾未若轩后顺风兮清静自化，曾未若皋陶迈种兮温恭允塞。故可以越圆清方浊兮不始不终，何止乎居九流五常兮理家理国。岂不闻乎天地于道德也无以清宁，岂不闻乎道德于天地也有逾绳墨。语不云乎仲尼有言朝闻道夕死可矣，所以垂万古历百王不敢离之于顷刻。

古，今。感事，伤心。惊得丧，叹浮沈。风驱寒署，川注光阴。始衒朱颜丽，俄悲白发侵。嗟四豪之不返，痛七贵以难寻。夸父兴怀于落照，田文起怨于鸣琴。雁足凄凉兮传恨绪，凤台寂寞兮有遗音。朔漠幽囚兮天长地久，潇湘隔别兮水阔烟深。谁能绝圣韬贤餐芝饵术，谁能含光遁世炼石烧金。君不见屈大夫纫兰而发谏，君不见贾太傅忌𫛳而愁吟。君不见四皓避秦峨峨恋商岭，君不见二疏辞汉飘飘归故林。胡为乎冒进贪名践危途与倾辙，胡为乎怙权恃宠顾华饰与雕簪。吾所以思抗迹忘机用虚无为师范，吾所以思去奢灭欲保道德为规箴。不能劳神效苏子张生兮于时而纵辩，不能劳神效杨朱墨翟兮挥涕以沾襟。

铜壶滴滴禁漏起，三十六宫争卷帘。斜阳古岸归鸦晚，红蓼低沙宿雁愁。霜雕曲径寒芜白，雁下遥村落照黄。恩威欲寄黄丞相，仁信先闻郭细侯。兵气此时来世上，文星今日到人间。降因天下思姚宋，出为儒门继孔颜。丹灶河车休矻矻，蚌胎龟息且绵绵。驭景必能趋日域，骑箕终拟蹑星躔。返朴还淳皆至理，遗形忘性尽真铨。

壁立三千仞，坛高接尾箕。顶藏青玉髓，腰隐紫金芝。月挂虚皇殿，云封太乙池。洞天人迹少，鹤宿万年枝。（《古今图书集成·山川典》四六《王屋山部》）（〖1〗《正统道藏》本杜光庭《天坛王屋山圣迹记》收此诗于通真道人名下。通真道人生平未详。乾隆《济源县志》卷十六作姚合诗。）。

十年重到上清宫，石磴泉梯屈曲通。（《舆地纪胜》一五一《永康军》）。

一年一度喜春光，及至秋来又感伤。白日似风留不住，青春如水去何忙。眼前有路同归路，身在他乡忆故乡。若不倾心向真宰，也应憔悴鬓成霜。（见民国五年刊周宗麟纂《大理县志稿》卷三十。）。

五百年中降岳灵，神仙风骨鹤仪形。剑光带日冲南斗，鹏翼翻云起北溟。（见《锦绣万花谷》卷二十三。）。

切脉定知生死路，但向止涩中取。看取涩脉喻止代，此是死期之大槩。涩脉喻外有形证，未可断他殂大命。若无形证与代同，尺部见之皆死定。欲知死期何以取？古贤推定五般土。阳土须知不过阴，阴土遇阳当细数。四季中央戊己同，万物凭土以为主。孤阳寡阴即不中，譬取鳏夫及寡妇。假如申年肾代止，十投一岁分明主。尺部失主鬼称尊，其人子年夏季死。鬼贼脉在一年内，此事人间尽称会。春得肺脉死庚辛，愚者反嫌药不对。叔和歌诀精微，但何其中寻取义。尺部伏似树无根，阴毒伤寒合其类。回阳着文后仍看，切骨若无堪下泪。若人六脉动摇摇，又怕其中无胃气。屋漏雀啄恶见脾，-1510-余部见之皆不畏。死期常例有多门，弹石解索须细论。此候不逾于一季，姻亲泣送葬孤坟。𫚥游若也及鱼翔，一气之期即不长。十五日中寻鬼贼，水一火二木三量。金四土五数已实，各随部位好参详。每季土王十八日，此法古今永无失。黄帝一法四分三，一法亦云三十日。随分远近各不同，藏在玉函夸秘密。唯有伤寒最无定，汗吐下后脉须静。忽然相反即难医，外边有怕乖形证。脉息至少冷虚惫，至多热壅水为怪。补虚泻实更仍前，见此分明还可骇。上医四事尽须谙，脉病证治要相参。有一乖违难措手，此即难医大不堪。更有久病及暴病，大都要知消详惯。久病脉变即不中，死候当须宜早辨。暴病脉变亦多端，或善或恶依法看。脉病相违即不效，要知大命必须{扌弃}。关前为阳关后阴，妇人反此是冠簪。乘凌覆溢相侵夺，荣卫调和理更深。欲识童男与童女，诀在寸关幷尺里。自然紧数甚分明，都缘未散精华气。小儿脉气似大人，老少相违即不起。本经自病最难医，纵疗何年有瘥时。间藏七传无外证，强将元散与扶持。伤寒中风自难看，指下逢之脉缭乱。合吐即泻即非良，汗脉见时须发汗。虽然得汗状如珠，密密铺排在病躯。此候不堪休胗脉，其人朝夕命疕殂。但于弦钩毛石中，此状见之当病剧。徒夸五色大还丹，若愿痊除空费力。更有死脉多般样，难经细说那志向，从上损下死即迟，死脉多从下损上。连传五脏死疾时，一朝炁少志调养。再损之时促命期，如逢真个堪惆怅。病候脉状多中取，要知大抵开门户。有一乖违即不中，但看强者推为主。复有久病更难看，或与健人脉一般。忽然加至脉翻双，结托寻衣好买棺。若遇风疾及劳疾，妙法看时如抵圣。风疾脾缓空费力，劳极心数命难存。风疾无令脉至迟，劳疾至多药无应。伤寒中风得死脉，但将真药与瓷闘。药灵病退脉须和，-1511-脉若准前命难救。如此定知生死期，可作医家箕本柄。若能指下悟元机，便是灵台挂明镜。

脉分虚实为君说，弦数沉被幷冷热。关前阳脉数弦浮，关后阴沉迟细脉。浮弦而数热兼风，沉细为寒气上攻。阳浮为表阴沉里，尺寸关中看子细。学者要知生死期，九怪脉中定凶吉。结促牢代四脉者，可取死生期岁月。假令四十动一止，一脏无炁死之义。三十动中一止时，三岁二脏死无炁。脉来十动一止之，一岁死期堪下泪。若还十动不满者，动胖炁衰人不起。须当以日定死期，盖为动中不应指。三元正气难拘束，魂魄冥冥随风去。一呼三寸阳炁出，一吸复然阴炁入。阴阳呼吸定息匀，来往升降中不息。肝脉达而风炁生，肾水下而雨滋湿。肺炁清汽上属天，地炁浊而通其嗌。脾司出纳象谷空，雷动于心声霹雳。水谷包容肠胃间，六经为川流不息。阳为形表血为阴，精气为荣悍为卫。络有十五经十二，上应周天下临地。水漏百刻运流行，与周天度为纲纪。手足阳明江海水，天蝎金牛幷豫冀。太阳手足合清淮，天秤白羊充淮里。阴阳人马对寅申，燕益渭漯水汽深。太阴巨蟹幷磨蝎，丑未湖河水难竭。宝瓶狮子对周齐，汝水三河合应之。巳上楚宫属双女，亥上双鱼时掉尾。十二脉中合经水，内外相输为表里。人身血气要充盈，六脉无邪无病体。火之精气主生神，水汽充盈生志意。复胗涩脉何部中，败血折精之脉候。唯有三秋乃应时，余月见之皆恶候。洪钩夏脉居寸口，堪笑愚夫多不晓。脉若俱洪不带钩，钩不外汇时血常走。秋脉微毛若无涩，病者多应命单得。设然肺部胗见之，涩谓秋中多结脉。严冬尺脉要弦沉，肾部无邪体炁清。忽然弦大多虚候，梦中涉水鬼随人。春怕庚辛秋丙丁，微毛洪数病相侵。玉函歌诀最玄微，俗眼庸人难探颐。若能精向义中求，审察元通神可比。-1512-。

浮弦多是风头痛，积聚体疼胸膈噎。紧实号为寒热证，涩泻烦燥小便涩。芤脉盖因阳耗散，鼻衄无时精炁竭。脉沉兼优是重阴，气刺胸膨症块结。风寒相传脉浮迟，外受寒邪内风热。肺受风寒痰欬嗽，左手见之心战佚。弱而兼濡是阳虚，汗出憎寒炁羸劣。风湿风温及湿温，脉候交差要分别。汗无重汗耳无知，妄语无喑各部委是暍。洪数脉来阳气盛，目赤舌干唇破裂。浮而兼紧肾之虚，温助寒邪益精血。阳绝尺中脉细微，针灸勿令精炁绝。促结代脉是脾虚，若见之时难救得，女人尺中须要盛，浮细沉迟是虚证。忽然胗得寸中盈，六部无邪身有孕。童女童男何以别？须看天真无损缺。大凡童子脉来沉，童女尺中洪拍拍。男子妇人精血衰，假饶覆溢脉无回。一呼四至为平脉，一呼一至死相催。伤寒舌黑洗不红，药洗分明定吉凶。汗若脉和无恶候，脉如躁疾命将殂。中风目闭口开者，喉中拽锯炁不敷。脉若洪弦由可救，浮大多应命不苏。男女五劳洪数脉，定知不久炁长吁。大抵七表八里脉，相连九道作程途。表里脉分轻重病，九怪传来病不舒。胗脉要分轻与少，始知生死可枝梧。浮洪短促为阳弱，沉细兼长阴有余。如此分张轻重断，岂同俗眼一凡夫。六部鬼贼是如何，造化阴阳事更多。心火怕逢沉滑脉，肺金犹怕浮洪克。唯有脾元恶木侵，四时寄旺本无形。甲乙最嫌金炁重，肾中脉缓水无盈。一位克重当须断，二位克重却分轻。三位克时难救疗，纵然暂醒必归冥。水火相临分上下，金木相侵事必凌。水土二宫俱要静，一宫有克少安宁。高士要知刑克贼，孰能考究记心经。春怕庚辛秋恶候，夏嫌水汽火相刑。刑克只分轻与重，自然切脉甚精明。左手胗得重病脉，右手脉候却调匀。只断脉中须应病，故知命脉得和平。假此一例余仿此，医门学者要劳心。（以上三首均见《宛委别藏》影写本杜光庭《广成先生玉函经》。）-1513-。

文星一夜动天关，此日真仙降世间。千里光华蟾影满，九皋空阔鹤情闲。临戎暂许分忧寄，入相看随急诏还。自愧嘉辰无异礼，祇将吟咏祝崇山。

当年五百合生贤，自入青云更不还。岳气此时来世上，文星今日到人间。降因天下悲姚宋，出为儒门继闵颜。惟有感恩无路报，一生倾酒祝南山。（影印本《诗渊》第六册第四五四○页。）。

东望扶桑宫，稽首朝郁仪。太阳洞明景，寥寥何所思。令我拜金色，候天望英姿。皇华将玉女，临轩降此时。

仰望顾八表，惟月孕阴精。中有大素皇，夫人驾绿𫐌。曜华光二极，混明照三清。殷勤求志道，五色下来迎。

岁星乘木德，展望耀东乡。凌天姿润泽，正色滉明皇，寻华歌浩漾，掷水咏芝芳。经时频祷祝，获福自然长。-1514-。

芒角森龙凤，威光叱十方。丹罡耀午夜，朱火焰三边。晶明符正炁，剑戟炴兵权。欃枪应灭迹，孛慧敢当前。

太白凌清汉，腾霜耀素英。亭亭浮瑞彩，皎皎盛长庚。锋高能御寇，色润每降兵。推穷符历数，合道与长生。

妙哉符五炁，仿佛见真门。嵯峨当丑位，壬癸洞灵君。分辉凝皎洁，盻蚃赴思存。仙歌将舞蹈，良久下金天。

高穹符戊己，藏陆起重霄。五行尊暗曜，九土见光昭。甘石推留伏，陶巫筭深寥。上仙垂雨露，伏地礼空谣。

神首循黑道，冥冥超至灵。晴明期朔望，阳德晦阴精。高镇黄旛阙，矛戟耀霜铃。志心伺多福，稽首讽真经。

-1515-处暗表阴德，豹尾镇星宫。怒指摧山岳，权雄暝太空。龙蛇生怪状，变异忽昏蒙。主人长寿荣，禳应在恪恭。

授制宗元帝，含精耀紫微。阴阳乘运极，幽显閟灵机。玉舆登马汉，金铃布斗飞。四宿循周度，九土尊天威。

太阴光玉纬，精魄育群生。青桂黄华辅，郁罗保素灵。毛头分怪状，彗尾或潜经。舍次流灾房，斋修洞香冥。

本命尊威赫，元辰位豹宫。三元分品秩，六十卫躔躬。仙吏牌神化，真官亦治功。人伦无贵贱，终始赖含洪。（《正统道藏》本杜光庭《道门科范大全集》卷四八。）。

一炷名香达杳冥，旋闻风雨应精诚。染来山岳千重翠，洗尽尘埃六合清。不独旱苗苏垅亩，便期嘉谷遍寰瀛。须知至理调元化，丞相为霖致太平。（宋吕祖谦《诗律武库后集》卷十。）。

数声鸡唱锦梦楼，引得春风散锦川。星斗似沈初报晓，羽仪如画已朝天。翠华尚未离三蜀，白日那堪-1516-又一年。只如明时位多感，瑶炉重炷祝尧烟。（宋无名氏《翰苑新书前集》卷六十三。《分门纂类唐宗时贤千家诗选》卷十六闻人祥正《集句》引首句。）。

至道常虚寂，玄化应真精。分神通一切，凝景在三清。恍惚生有象，冲寞见无形。逐运开缘会，因机说娒对。修之登景汉，慢之堕幽囹。天女散金华，神童唱玉声。十华回宝盖，九凤遏云营。若能弘至赜，家国悉安宁。

五亿诸天界，三千道境中。是非更有待，生死互无穷。妄起贪瞋狱，虚成杀害宫。谬言人我异，安知彼此同。六骸俱不实，万法悉归空。体道烦恼尽，心与色尘终。未能求解脱，常只处攀笼。若欲常自在，稽首至道宗。

天堂与地狱，凡夫及圣人。悉从方寸起，非复有余因。悟则聪明友，迷为愚瞽邻。苦魂服务有识，罪魄亦含神。何为沈恼难，良由不信真。弃此身上宝，染彼世间尘。既依流浪海，还没死生津。若欲渡此苦，安坐自观身。

善哉元始尊，慈悲度一切。德出虚空表，功满尘沙界。广说大乘经，发生无上慧。轮回周亿劫，教化通三世。精贯有形中，妙穷无色际。迹遍方方域，道应天天帝。权实度天人，机缘随巨细。神用难可穷，方圆无不制。

罪福犹镜象，生死若轮回。但观明里去，谁识暗中来。未慕三天阙，唯愁五苦台。罪魂随运尽，幽魄应-1517-缘开。精气空浮爽，形骸久化灰。且甘为鬼质，谁念入仙胎。徒愿青书录，终悲黑簿催。法轮难再睹，长夜足堪哀。

我身良可惜，宜各修生道。孰云白玉芝，多莳黄金草。结志行六度，专心论三宝。白元来降接，赤子常携抱。朽年惭晚学，壮岁须及早。知足自逍遥，贪荣更忧恼。坐观环堵大，静觉乾坤小。守一若无移，终天岂云老。

三千分世界，五亿化诸天。一一开净域，方方有圣缘。九光生院草，七宝满池莲。行馆排朱日，飞台映紫泉。烧香皆玉女，说法尽神仙。梵引九啸凤，𬬻飘五色烟。稽首虚皇阙，歌咏太上前。慎莫忽宿命，当须信福田。

道化三元布，神凝万像分。龙汉开玄箓，天书下赤浑。应期铿法鼓，随方启妙门。太上垂至赜，威德被乾坤。神经三一侍，妙理五千文。字列金华府，名传玉帝君。心中生宝日，身上起罗云。十仙何足友，载劫乃长存。

飘飘太虚岭，流景在上玄。经始无终劫，常保天地人。国主学理世，道士诵得仙。贤者今奉受，依法以相传。时无至德子，保秘不妄宣。宗之升太清，弃之堕九泉。我说无为道，冲寂得自然。

立功须及早，学道亦当时。昼夜宜勤学，发意莫狐疑。烧香常礼拜，诵经恒奉师。勇猛加精进，专诚无-1518-想思。四等将六度，三奔与五雌。洗尘入空寂，虚心将自持。唯期不转退，岂为人所嗤。若能如是者，朝夕自仙飞。

大道难无甚，可以有情求。伫驾空洞中，回眄翳沧流。净明三界外，萧萧玉京游。自无玄挺运，谁能悟冥趣。落落天汉澄，俯仰即虚柔。七玄散幽夜，返胎顺沈浮。冥期茍潜凝，阳九无虞忧。睹此去来会，时复为淹留。外身而身存，真仙会良俦。

亹亹玄中趣，湛湛清汉波。代谢若旋环，椿木不改柯。静心念至真，随运顺离罗。感应理常通，神适逮自徂。澹游初无际，繁想洞九遐。飞根散玄叶，理返非由他。常能诵玉章，玄音彻霄霞。甲申洪灾至，椌翮王母家。永享无终纪，岂知年劫多。

玄者七宝林，十华幷弥罗。紫烟冠灵晖，云京秀玉阿。上有福德堂，宫室互参差。皆是清信士，真仙飞天家。三界通玄路，五道清不邪。善缘应根生，累功享福多。牵对相寻续，大法谅不虚。无有万年人，皆与劫同徂。依依欢乐世，发言成咏歌。此世欢无极，常奈来运何。

八观因缘门，四福从中生。时见有心者，思悟感天灵。吾今为是故开说真妙经。如从经中言，忆劫皆受荣。习道行劝戒，以经度我形。思念宿命根，洗拔先身婴。超越过三罗，八难于是冥。

魂返入定质，神操从是荣。灭度如蜕胞，旷朗睹八清。转轮得神仙，由我改心精。受报无穷量，志定入福庭。七十二相好，皆从身中明。顶负七宝光，照耀诸天形。云迅八景舆，风回匡縁𫐌。升入玄玄门，期乐乐未央。-1519-。

妙通转我神，弘普无量功。道成天地初，轮化发九重。灭度历生死，缘对各有宗。孰悟去来苦，形魂无始终。积善隆福基，身拔五难锋。脱离三亚道，萧萧入闲堂。念度无边境，思定感神通。法轮三度回，辅我高仙功。回我大椿步，飘升太极宫。

奉戒为身宝，永劫享灵期。虚心会虚寂，精感在精思。九鸾陪玉轶，八凤荐金芝。青童歌妙曲，玄女唱清词。神尊示光景，太上湛希夷。天华杂香起，法雨散灵滋。勤苦修生道，翘想作仙基。精诚如不怠，鹤驾自当之。（以上十七首，均见《正统道藏》本杜光庭《太上三洞传授道德经紫虚箓拜表仪》。）。

此法甚高妙，免汝九祖役。是其人不授，令人与道隔。非人而辄授，见世被考责。死堕三途狱，万劫悔无益。（《正弃道藏》本杜光庭《太上三五正一盟威阅箓醮仪》。）。

王屋天坛福地玄，清虚小有洞天仙。无邻胜境于人物，石感神通古今传。（《正统道藏》本杜光庭《天坛王屋山圣迹记》。）。

五行正气产黄花。（宋史铸《百菊集谱》卷六集句引。）-1520-。

天地西南思早蟾，弓门环尽势纤纤。（元刻本林桢《联新事备诗学大成》卷一。）。

可惜年华容易过。（胡伟《宫词》。）。

旋行蹑云纲，乘虚步玄纪。吟咏帝一尊，百关自调理。俯命八海暗示，仰携高仙子。诸天散香花，萧然灵风起。宿愿定命根，故致标高拟。欢乐太上前，万劫犹未始。

嵯峨玄都山，十方宗皇一。岧岧于宝台，光明焰流日。炜烨玉林华，蒨璨耀朱实。常念餐元精，炼液固形质。金光散紫微，窈窕大乘逸。

俯仰存太上，华景秀丹田。左顾提郁仪，右盼携结璘。六度观梵行，道德了袒新。宿命积福应，闻经若至亲。天扔超世才，乐诵希微篇。冲虚太和气，吐纳流霞津。胎息静百关，寥寥究三便。泥丸洞明镜，遂成金华仙。魔王敬受事，故能朝诸天。皆从斋戒起，累功结宿缘。飞行凌太虚，提携高上人。（《正统道藏》本杜光庭《太上黄箓斋仪》卷一。）。

控辔适十方，旋憩玄景阿。仰观劫仞台，俯眄紫云罗。逍遥太上景，相与坐莲华。积学为真人，恬然荣卫和。永享无期寿，万椿所奚足多。（同前卷五。）。

大道师玄寂，升仙友无英。公子度灵符，太一捧洞章。舍利耀所以姿，龙驾倏来迎。天尊眄云舆，飘飘乘虚翔。香花若飞雪，氛霭茂玄梁。（同前卷六。）。

头脑礼金阙，携手遨玉京。骞树圆景园，焕烂七宝林。天兽三百名，师子巨万寻。飞龙踯躅吟，神凤应-1521-节鸣。灵风扇奇华，清香散人襟。自无高仙才，焉能耽此心。（同前卷七。）。

严我九龙驾，乘虚以逍遥。八天如指掌，六合何足辽。众真诵洞玄，太上唱清谣。香华随风散，玉音成紫霄。五苦一时迸，八难顺经寥。妙哉灵宝囿，兴此大法桥。（同前卷八。）。

稽首礼太上，烧香归虚无。流明随手回，法轮亦三周。玄顺四大兴，灵庆及王侯。七祖生天堂，煌煌耀景敷。啸歌冠太漠，天乐适我娱。齐馨无上德，下仙不与俦。妙想明玄觉，诜诜乘虚游。（同前卷廿二。）。

太极分高厚，轻清上属天。人能修至道，身乃作真仙。行溢三千数，时丁四万年。丹台开宝笈，金口为流传。（同前卷廿六。）。

大梵三天主，虚皇五老尊。尚难窥徼妙，岂复入名言。宝座临金殿，霞冠照玉轩。万真朝帝所，飞舃蹑云根。（同前。）。

蒙蒙如细雾，冉冉曳铢衣。妙逐祥烟上，轻随彩凤飞。几陪瑶室宴，忽指洞天归。伫立扶桑岸，高奔日帝晖。（同前。）。

旋步云纲上，天风飒尔吹。飘裾凌斗柄，秉拂揖参旗。狮子衔丹绶，麒麟导翠辎。飞行周八极，几见发春枝。（同前卷二七。）。

绿鬒巍丹帻，青霞络羽衣。晨趋阳德馆，夜造月华扉。抟弄周天火，韬潜起陆机。玉房留不住，却向九霄飞。（同前。）。

昔在延恩殿，中霄降九皇。六真分左右，黄雾遶轩廊。广内尊神御，仙兵护道场。孝孙今继志，咫尺对灵光。（同前。）-1522-。

宝箓修真范，丹诚奉上苍。冰渊临兆庶，宵旰致平康。万物消疵疠，三晨放吉祥。步虚声已彻，更咏洞玄章。（同前卷廿八。）。

宛宛神州地，巍巍众妙坛。鹤袍来羽客，凫舃下仙官。玉斝斟元醴，琅函启大丹。至诚何以祝。四海永澄澜。（同前。）。

水噀魔宫慑，灯开夜府明。九天风静默，四极气澄清。啸咏朱陵府，翱翔白玉京。至诚何以祝，国祚永安荣。（同前。）。

始青黎元盖，金香结珠烟。飞晨总翘辔，稽首玉帝前。帝心浩以舒，锡吾《太灵篇》。是谓不灭道，万天秉吾权。吾行空洞中，下仙昩其渊。（同前卷三十。）。

一炁化之元，邈在两仪先。宝埒驰金马，真香喷玉莲。飞空按龙辔，梵响导芝𫐌。绵永长春劫，翱翔无色天。初真难晓谕，以此戒中仙。（同前。）。

高真明道德，垂世五千言。解释惭凉薄，殚诚测妙元。霓旌严教典，羽唱彻云𫐌。瑞鹤仪空际，祥风拂暑烦。穹窿玆响应，宝祚亿斯年。（同前。）。

华夏吟哦远，人声自抑扬。冲虚归道德，曲折合宫商。殿阁沉檀散，楼台月露凉。至诚何以祝，多稼永丰穰。（同前卷四十。）。

天真帝一宫，蔼蔼冠耀灵。流涣法轮网，旋空入无形。虚皇抚云璈，众真诵洞经。高仙凛手赞，弥劫保利贞。（同前卷二四。同书卷九作《三启颂》。）-1523-。

三才及万物，倚伏各有灵。终结大劫数，福尽天地倾。往返于五道，苦哉更死生。展转三涂中，去来与祸幷。

大贤慎玆戒，忍世念割情。愚夫不信法，罪通常自婴。吾念世无已，今故重告明。若欲度斯祸，归命太上经。

罪福不由他，谅自发尔身。大贤故闭口，欲灭诸根。灭念归兼忘，倚伏待长泯。弘道以安世，终当见正真。

淫嫉为祸首，灭身之至患。食养如斯祸，恐必致天残。知恶而不革，岂是道所安。怀毒日斋直。令我发长叹。

宿命有信然，弱丧谓之无。皆欲眼前见，过目即言悠。大贤明道教，惨戚悯顽夫。依依念子苦，勤勤令我忧。

人命已销尽，亦犹膏中火。四大暂相寓，五物权时假。盛年当勤学，趣求存无我。福尽身福散，冥冥地狱下。上圣畏是故，寻道度斯祸。

学仙行为急，奉戒制情心。虚夷正气居，仙圣自相寻。

大贤乐经戒，受之为身宝。就学早苦晚，治身恨不早。比当被幽赜，倏忽年已老。执卷吟尔极，将更死-1524-通恼。吾故及弱龄，弃世以学道。（同前卷五十。）。

太空包有象，至道杳无形。承和通妙气，应感达中情。倏忽周八极，依稀降万灵。微香陈素款，委质表丹诚。远泛翔鸾盖，遐攀绮凤旌。烟宫高郁郁，云阁上亭亭。琼驾出霄汉，金龙入太清。甘露洽人世，家国悉安宁。

经法随玄妙，崇奉悉因师。凡欲立善者，咸当礼愿之。气专功易就，心慢侮难追。若能勤系念，朝日自仙飞。

道以斋为重，法以朝为常，不奉不信者，焉能游帝出。有骨入仙品，自然开紫房。玄女登云台，但见金银堂。是故谢三师，稽首礼虚皇。

岧岧玉京山，玄者何巍巍。真人科虚步，朗朗长夜开。大道由人弘，心至神自归。修斋行道毕，稽首辞三师。（同前。）。

太上玄虚宗，弘道尊其经。俯仰已得仙，历劫无数龄。巍巍太真德，寂寂因无生。霄景结空构，乘虚自然征。日月为炳灼，安和乐未央。

学仙绝华念，念念相因积。去来乱我神，神躁靡不历。灭念停虚闲，萧萧入空寂。请经若饥渴，持志如-1525-金石。保子飞玄路，五灵度符籍。

济我六度行，故能解三罗。清斋礼太素，吐纳养云牙。逍遥金阙内，玉京为余家。自然生七宝，人人坐莲花。仰嚼玄都柰，俯酣空洞瓜。容颜曜十日，奚计年劫多。法鼓会天仙，鸣钟徴大魔。

灵风扇香华，璨烂开繁衿。太真抚云璈，众仙弹灵琴。雅歌三天景，散慧玉华林。七祖升福堂，由此步玄音。前世福未足，斯书邈难寻。信道情不尽，图飞乃反沈。太上无为道，弘之在兆心。

学总之由丹信，奉师如至亲。挹景偶清虚，孜孜随日新。众人未得度，终不度我身。大愿有重报，玄德必信然。阴恶罪至深，对来若转轮。

学道甚亦苦，晨夜建福田。种德犹植树，积篑而成山。子能耽玄尚，飘尔升青天，修是无为道，当与善结缘。太上至隐书，名曰智慧篇。拔苦其大才，超俗以德真。灵姿世所奇，晔若渊中莲。

人行各有本，皆由宿世功。立德务及时，发愿莫不从。善恶俱待对，倚伏理难穷。贤士奉法言，道亦在兼忘。解是大智慧，上为太极公。宝怪罪连玉舆，命驾御九龙。金华擎洞经，捧香悉仙童。啸歌彻玄都，鸣玉叩琼钟。

竦身凌太清，超景逸紫霄。保无持法网，游玄极逍遥。万劫犹昨夜，千春如晨朝。巍峩荫云华，手攀宝林条。香烟自然生，玄阶与扶摇。灵幡顺风散，繁想凝滞时消。灭智弘大混，无为为清谣。（同前卷五二。）。

学仙行为急，奉戒制情心。虚夷正炁居，仙圣自相寻。若不信法言，胡为栖山林。（同前。）-1526-。

太上散十方，华灯通精诚。诸天悉辉耀，诸地皆朗明。我身亦光彻，五藏生华荣。炎景照太无，遐想被玉京。（同前卷五六。）。

勤行奉斋戒，诵经制六情。故得乘空飞，耀景上玉清。精心奉经教，吐纳练五神。功德冠诸人，转轮上成仙。（同前卷一。）。

夙世恩德报，道心起然发。身飞升仙都，七祖咸解脱。（同前。）。

祈真登紫府，告命诣灵坛。玉女谣梵响，金童奏香烟。书名通九地，列字上三天，永享无期寿，克成高上仙。（同前卷四九。）。

渺渺空无象，悠悠感有情。敬则承天贶，泄则被魔精。吉凶随运起，否泰应缘生。道贵珠玉，神惟在至诚。丹碧尽勤苦，恳款竭中情。自然通大圣，皆得降明灵。捻香陈所愿，稽首冀嘉祯。天尊常寂静，回心礼杳冥。（同前卷五十。）。

-1527-天尊大慈悲，说戒度众生。威德被幽显，果报感神灵。诸天来稽首，群魔自西形。过去超八难，见在保千龄。斋福行当息，相共送虔诚。流梵逸云唱，飞香杂烟声。琼凤乘丹辇，金龙驾绿𫐌。生死皆快乐，家国悉安宁。（同前。）。

乐法以为妻，爱经如珠玉。持戒制六情。念道遣所欲。淡泊正气停，萧然神静默。天魔并敬护，世世享大福。（同上一卷。）。

郁郁家国盛，济济经道兴。天人同其愿，缥缈入大乘。因心立福田，靡靡法轮升。七祖生天堂，我身白日腾。（同前卷十一。）。

大道洞玄虚，有念无不契。炼质入仙真，遂成金刚体。超度三界难，地狱五苦解。悉归太上经，静念稽首礼。（同前卷十二。）。

众生多障难，大道甚矜怜。救度留科戒，咸令忏罪缘。愆辜编地府，衅结已闻天。发露祈真祐，精诚仰圣贤。虔恭礼三宝，愿当奏延年。焚词归上界，奏名玉帝前。（同前卷四九。）。

甲子秋，耕民怀苦忧。禾苗不成实，灾厄害田畴。但看入秋后，高田不可守。辛苦临冬春，父子离乡走。兄弟成路人，妻子爆糊口。万姓悉灾迍，民随千里走。-1528-。

乙丑春，瘟灾害万民。夏首灾疫起，偏伤楚鲁人。家类悉糊口，吴地又分张。民奔千里外，六畜悉逢殃。高田但种植，低处伤苗秀。灾疫如去年，不得归家守。

丙寅首，猛兽成群走。四海悉扬波，源野连山阜。高田宜种植，领畔幷山阜。但看四五月，众鱼庭前走。

丁卯中，未可逐时风。春初无猛雨，秋中有大深。低田灾弥起，山际好施功。岁中虽薄热，仓储不免空。

戊辰里，虫蝗皆竞起。人民遭灾疫，妇女悲生死。灾害是秋中，稻出山腰里。低处定难收，必是遭洪水。

己巳初，阶前观戏鱼。湖里蛟龙出，乘舟在陆衢。平路遭淹浸，禾稻涝皆无。欲求干净处，须早竖楼居。

庚午首，水旱俱应有。船行陆路中，牵马湖中走。夏旱忧百日，秋遭三六九。禾定出高田，秋收早冬首。晚刈必逢灾，兵革起非久。

辛未年，种植近山边。初春有大水，夏中必旱然。吴地应无事，荆楚被灾缠。夏首虽微旱，秋泉遍满源。不免鱼灾起，家家被率牵。

壬申候，高田难保守。乘车行渎中，不见吴兴部。仓储多偏促，家家无升斗。北地遭连厄，九离皆并受。兼疫发登莱，平复吴江口。-1529-。

癸酉年，高低不可怜。春初先作旱，夏首水连连，末秋风火急，禾稻不丰鲜。但看齐鲁地，此处是荒年。

甲戌中，春首被灾虫。夏景逢灾旱，秋冬又被洪。高田虚种植，必定见蒿蓬。欲知灾厄地，燕魏及山东。

乙亥初，水旱遍通渠。灾厄由此起，大鬼镇城居。远应定九五，得失未年初。种得禾苗处，高低然可居。

丙子过，种田出江河。作植民忧苦，种苗被害多。灾鼠成群队，十儿同一窠。虔诣神祇佑，保护上期禾。

丁丑改，田夫难自在。春初虽种植，秋首成河海。牛马被灾伤，京兆最惊忙。欲知苗秀处，稻出去年场。

戊寅年，山头好作田。陆路成江涧，饥民死道边。鱼鳖同兔走，高岸称栽莲。但看孟夏末，庭前好闘船。

己卯到，高处田苗好。春初虽乏水，秋夏连江浩。楚鲁受其灾，吴会蒙恩造。其年皆丰稔，种作偏宜早。

庚辰至，燕魏人灾起。畜类亦如然，田苗被虫死。山际好施功，吴地耕民喜。低处遭淹没，中高甚丰美。-1530-。

辛巳簉，頳尾戏庭溜。鱼行衢巷间，稻苗秀山阜。种植但向前，施功莫在后。低处有灾殃，中高甚丰厚。

壬午春，水旱不调均。旱处忧千里，低处戏游鳞。且但只饥荒，亦惧𫟹灾频。疫瘴连年起，饥饿亦多迍。

癸未中，一井五家同，春夏逢玆瘴，秋来又被洪。但看吴楚地，幷及山东。向西荒灾起，田父但施工。

甲申凑，忧惧应非久。车行湖渎中，骤马三河口。移居定不回，此是灾中咎。稻出五湖边，不用耕山阜。

乙酉迁，春旱必应然。三家同一井，灾从吴会连。种作生涯处，皆慕五湖边。不用耕山阜，高处是荒田。

丙戌年，秋来枯井泉。夏首虽然水，向后地焦然。此岁云龙起，稻出五湖边。中高徒种植，必定被灾缠。

丁亥余，吴分好安居。高低通见熟，荒歉在洪庐。泗城皆厄难，燕楚最荒虚。岁中虽薄稔，灾水在春初。

戊子过，田丛好耕坡。灾虫夏末有，秋中灾害多。水旱数相寻，虫鼠不偏颇。低田不须种，高处有微禾。-1531-。

巳丑者，灾殃遍天下。瘟黄害郑地，田夫船作马。六畜悉逢殃，种植中高野。鬼行诸般病，着者难解谢。

庚寅中，高地好施功。虽复有微旱，水与去年同。低地得微熟，中高最是丰。野兽连群走，高低路并通。

辛卯禾，早种不须多。秋洪作祸故，山际水成波。早种又复旱，晚植那应好。但看秋景后，鱼戏于人道。

壬辰祀，禾被虫灾死。幷及害万民，六畜亦如是。低禾不用耕，种植山腰里。早作劣堪收，晚种难准拟。

癸巳纪，高低无准拟。中田又被殃，粟麦归山里。此岁有灾伤，低处多逢水。旧有书吃除，新又多无备。

甲午初，水旱定难除。车马行湖底，船则纳山居。低田纵耕植，冬藏定是无。欲知成家处，山际但耕锄。

乙未首，田种三江口。吴地养民邦，京兆多灾咎。非但是炎灾，妖灾争来凑。流浪逐风波，值死宁非久。

丙申年，高低未可迁。五湖堪种棘，来去并皆然。若见当灾处，斗米值千钱。欲知安乐处，江南最可怜。-1532-。

丁酉侧，高低徒种植。三家共一井，湖底生荆棘。江东并出乡，齐鲁皆逐食。西陇濠楚忧，东南未休息。

戊戌木，江南丰稻谷。燕魏定饥荒，三载留空屋。男子被兵牵，亦有归门哭。妻子见分张，各自相追逐。

己亥间，江南最可怜。不必看高下，通熟满山川。灾临西部地，饥荒似去年。边隅多扰扰，后更见忧煎。

庚子末，居家无定活。禾苗被害多，亲戚相欺夺。糊口并无余，妻子单眠活。江南虽得熟，向后亦号哭。灾殃则应逢，处处唯空屋。

辛丑于，灾临定不虚。吴越炎千里，当之是夏初。但看入秋首，虫蝗处处有。饥殍死他乡，畜类多灾咎。

壬寅金，猛兽结群侵。种植依山阜，庭户阙过寻。稻出高田里，逢灾是魏秦。乘船于陆地，高城浪涌溟。

癸卯岁，晋魏逢灾害。值旱隔三秋，向应成两载。田畴多乏水，高低失准拟。人物竟喧争，厄据中城里。

甲辰候，灾虫处处有。其岁足灾殃，偏苦三江口。粟麦最为佳，春夏耕山阜。江南虽薄熟，不免遭兵寇。-1533-。

乙巳至，地底蛟龙起。此岁主馆荒，乘船于陆地。苏湖被波涛，吴地得全刈。禾稻出高田，向去多宜利。

丙午余，水旱无定图。忽来即时没，若旱井泉枯。水族成兔鹿，鸡犬变成鱼。稻出低田内，高处不须锄。

丁未纪，种植山腰里。低处不须耕，墯民遭饿死。非但逢灾水，亦乃干戈举。吴地是平邦，厄在燕齐楚。

戊申末，江南民独活。高低緫得收，灾虫俱自灭。此岁八谷丰，人畜皆欢悦。官吏逐阶迁，诸道咸通彻。

己酉年，耕民但作田。虫灾{此/旦}{此/旦}有，瘟灾亦易痊。山坡堪种植。{豆斗}米直三钱。低处微伤水，中高甚可怜。

庚戌秋，人民不可愁。江南虽小旱，亦未外方求。仓诸皆得满，禾稻美秋收。田夫俱喜悦，四海尽风流。

辛亥凑，灾疫当处受。悖党害平邦，发在沧陵口。分野有凶灾，时应归陇右。江南微薄熟，不利吴丘阜。

壬子直，谷米无人食。江南足可居，东道征无息。泗城归御道，驿路生荆棘。诸处并荒忙，吴邦堪种植。-1534-。

癸丑来，人民定受灾。蓬瀛疫病起，齐鲁厄殃摧。瘟黄灾竞起，门户乏人开。迍蹇仍斯地，桑田又更回。

甲寅候，江东足糊口。仓储诸处空，民户离乡走。又乃发瘟灾，遇厄难脱手。低处必水伤，中高又无有。

乙卯中，四海并交通。无殃皆得熟，田父美施功。粟麦最为首，偏益在山东。其年多有福，岁内足狂风。种植宜须早，高处莫施功。中低耕最好，高处出蒿蓬。

丙辰于，禾苗种陆衢。安泰在濠楚，齐晋受殃殂。亦复多灾水，鹿兔杂群鱼。是处民乏食，仓库悉空虚。

丁巳周，吴地足风流。仓库皆盈满，沧茫人并游。但令逢圣主，迁官不在求。高低是丰年，人民得自守。

戊午扣，家家有三口。逢患在秋中，少皈多咨咎。高低皆得收，荒灾近末后。此岁是丰年，人民得自守。

己未里，畜养逢灾厄。五马博一牛，定知其岁后。粮储可散求，田中得薄熟。虽乃逢斯难，不至怀苦忧。

庚申年，稻谷出高田。夏中有大水，低潜被虫煎。莫夸苗艳秀，濠楚亦如然。低源劳种植，中高甚可怜。-1535-。

辛酉后，中田将可守。有旱损高源，大水淹湖部。早稻被风灾，偏苦吴门口。高低未可安，中平的应有。

壬戌中，高低尽不同。春夏应遭旱，江南船不通。秋冬定有旱，低地好施功。高田徒种植，终是见蒿蓬。欲知受灾处，扬楚及江东。

癸亥周，吴分坐无忧。中田最可托，低处不须求。岁后青龙伏，中平并可求。秋冬虽有旱，还是得全收。（《正统道藏》本杜光庭《太上洞渊神咒经》卷十八。）（按：《太上洞渊神咒经》，敦煌遗书中有残本多卷。此组诗中有“官吏逐阶迁，诸道咸通彻”之句。以道为行政区划名，始于唐初。因知此组诗应为唐时之作。以上从《道藏》中杜光庭编撰整理诸书中录出的诗歌，虽未必皆为杜光庭之作，但皆为唐或唐以前人之作。今姑录存于杜光庭名下，祈读者引用时有以注意之。）-1536-。

