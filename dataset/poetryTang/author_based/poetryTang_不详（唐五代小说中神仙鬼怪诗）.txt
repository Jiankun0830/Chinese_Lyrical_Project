岁年永悲，羽翼殆归，哀哉罹殃苦，令我不得飞。（见《太平广记》卷七十七引佚名《广德神异录》）。

忽然湖上片云飞，不觉舟中雨湿衣。折得莲花浑忘却，空将荷叶盖头归。（见《类说》卷八、《说郛》卷四及《古今说海》本戴孚《广异记》）。

龟言土，蓍言水，甸服黄钟启灵趾。瘗在三上庚，堕遇七中巳。六千三百浃辰交，二九重三四百圮。（见《太平广记》卷三九一引李吉甫《梁大同古铭记》）（按：《全唐诗》卷八七五收《京西市放生池墓铭》，与此首二句同，“土”作“市”。李吉甫书名，从程毅中《古小说简目》说。）。

杯贤与杓圣，与我万户封。（见《说郛》{冫弓}三二引佚名《树萱录》）-1658-。

宿昔相思苦，今宵良会稀。欲持留客被，一愿拂君衣。

星汉纵复斜，风霜凄已切。薄陈君不御，谁知思欲绝。（见《太平广记》卷三二六引《志怪录》）（按：六朝人所著小说以《志怪》为书名者有多种，鲁迅辑入《古小说钩沉》，不录此条。长孙为塞北胡姓，似不应见于南朝小说中，宋朱翌《猗觉寮杂记》卷上引张荐《灵怪集》，有东蔡女鬼与裴绍祖诗二句：“横陈君不御，惟知思不绝。”疑《广记》所注书名有误。）。

为客多苦辛（一作“辛苦”），日暮无主人。

田文称好客，凡养几多人。如欠冯谖在，今希厕下宾。（以上二题见《太平广记》卷四七四引牛僧孺《玄怪录》）（按：麻大、和且耶为大苍蝇、秃扫帚。《全唐诗》卷八六七已收二怪诗及故事梗概。）。

戴蝉儿，分明传与君王语。建章殿里未得归，朱箔金缸双凤舞。（唱歌者云此曲是汉武钩弋夫人常所唱）。

昔请司马相如（此句疑衍“司”字），为作《长门赋》，徒使费百金，君王终不顾。（阿苏儿云此为阿娇深宫下涙唱者。）。

顾鄙贱，奉恩私。愿吾君，万岁期。（武游郎云此为李夫人随汉武帝时歌。）。

露接朝阳生，海波翻水晶。玉楼间寥廓，天地相照明。此时下栖止，投迹依旧楹。顾余复何忝，自（一作-1659-“日”）侍群仙行。（凤花台云此为昨过蓬莱玉楼所作诗。以上四首，均见程毅中点校本《玄怪录》卷二，《太平广记》卷十八引作《续玄怪录》。）（〖1〗《玄怪录》：吴兴柳归舜，隋开皇九年自巴陵泛舟，遇风吹至君山，因维舟登岸，行数里，忽道旁有一大石，石中央又生一树，有鹦鹉数千，翱翔其间，相呼姓字，有名阿苏儿、武游郎、凤花台等名者。相互唱歌吟诗，又与归舜相问对。后归舜得二道士指点，方达分所。后再寻访，不复见也。〖节录大意〗）。

在汉绝纲纪，溟渎多腾[湍]（濡）。煌煌魏世祖，拯溺静波澜。天纪已垂定，邦人亦保完。大开相公府，掇拾尽幽兰。始从众君子，日侍[贤]（冥）主欢。[文]（天）皇在共宫，烝孝逾问安。监抚多余闲，园囿恣游观。末臣戴簪笔，翊圣从和鸾（一作“銮”）。月出行殿凉，珍[木]（水）清露漙。天文信辉丽，铿锵[振]（枕）琅玕。被[命]（中）仰[为]（微）和，[顾己诚所难]（顾征成所难）。弱质不自持，危脆朽萎残。岂意十余年，陵寝梧[楸]（漱）寒。今朝坤明国，[再]（弄）顾簪蝉冠。侍游于离宫，高蹑浮云端。却忆西跳时，生死暂悲酸。君昔汉公卿，未央冠群贤。倘若念平生，览此同怆然。

忆爷[爷]，抛女不归家，不能作侍中，为小吏，就辛苦，弃荣华，愿爷想念早相见，与儿买李市甘瓜。-1660-。

忆儿貌，念儿心，望儿不见涙沾襟。时殊世异难相见，弃谢此生当访寻。（以上三首均见程毅中校点本《玄怪录》卷二。异文及改动均系程氏据《太平广记》卷三二七校改。（〖1〗《玄怪录》云：梁天监元年，顾总为县吏，数被鞭捶，因逃墟墓间。遇二黄衣，自称为王粲、徐干，谓总生前是刘桢，并出桢卒后所为诗。干复述桢女娇羞娘忆父词，总感而作一章以寄。既别，持桢卒后诗见县宰，宰待以宾礼。后不知总所在。〖节录大概〗）。

露湿寒塘草，月映清淮流。

花落也，蛱蝶舞。人何多疾，吁足忧苦。

好花本自有春晖，不偶红妆乱玉姿。若用何郎面上粉，任将多少借光仪。

团扇画方新，金花照锦茵。那言灯下见，更值月中人。

-1661-人家女美大须愁，往往丑郎门外求。

宝匣开玉琴，高梧追烦暑。商弦一以发，白云飘然举。何必苍梧东，激情怀怨浦。（见程毅中校本《玄怪录》卷四。（〖1〗《玄怪录》：陈朱崖太守袁洪儿，小名夸郎，年二十，罗得翠翠鸟，鸟化为一婢，又结识封郎平仲。次日往访封郎，至一处宾馆宏敞，穷极瑰宝。复识王氏兄弟，又与封氏姨成婚。众人吟诗鼓琴，夸郎遂无归思。奚诸人云他徙，回顾已无一物。夸郎数月犹惝恍，终岁乃如故。〖节录大意〗）。

月寝花宫得奉君，至今犹愧管夫人。汉家旧是笙歌处，烟草几经秋复春。

雪里穹庐不见春，汉衣虽旧涙痕（《唐人小说》作“垂”）新。如今最恨毛延寿，爱把丹青错画人。

自别汉宫休楚舞，不能妆粉恨君王。无金岂得迎商叟，吕氏何曾畏木彊。

金钗堕地别君王，红泪流珠满御床。云雨马嵬分散后，骊宫不复舞霓裳。-1662-。

秋月春风几度归，江山犹是[邺]（〖业〗从汪辟疆《唐人小说》改）宫非。东昏旧作莲花地，空想曾披金缕衣。

香风引到大罗天，月地云阶拜洞仙。共道人间惆怅事，不知人夕是何年。

此日人非昔日人，笛声空怨赵王伦。红残翠碎花楼下，金谷千年更不春。见《太平广记》卷四八九引。今人汪辟疆《唐人小说》本系据《顾氏文房小说》本校录，今据以校异文。（按：《周秦行纪》作者，《太平广记》署“牛僧孺撰”，后人已证定为韦瓘作，今从之。《全唐诗续补遗》卷八将第六首收归牛僧孺名下，未谛，今重录之。）。

一斑与两斑，引入越王山。世数今逃尽，烟萝得再还。箫声宜露滴，鹤翅向云间。一粒仙人药，服之能驻颜。（见宋陈元靓《岁时广记》卷三十二引裴铏《传奇》）。

寅人但溺栏中水，午子须分艮畔金。若教特进重张弩，过去将军必损心。（见《太平广记》卷四三○引裴铏《传奇》）。

-1663-心清境静闻妙香，忆昔期君隐处当。一星莲花山头饭，黄精仙人掌上经。（见中华书局排印汪绍楹校本《太平广记》卷六七引卢肇《逸史》）（按：吴清妻受仙诗共四首，《全唐诗》卷八六三皆收入，但第二首缺首十字。谈刻本《太平广记》所缺同。汪绍楹先生据清黄晟刻本为补足之，今据以重录。）。

阮郎迷不悟，何处伸情愫（《神仙感遇传》作“何要申情愫”）。明日海山春，彩舟却归去。（见《增修诗话总龟前集》卷四五引卢肇《遗史》，校以《云笈七签》卷一一三引《神仙感遇传》）（按：《全唐诗》卷八六三收嵩山女诗意相近的另一首诗收入。今另录出。）。

酌彼寒泉水，红芳掇喦谷。虽致之非遥，而荐之随俗。丹诚成此，神其感录。

命啸无人啸，含娇何处娇？徘徊花上月，空度可怜宵。

靡靡春风至，微微春露轻。可惜关山月，还成无用明。-1664-。



人神相合兮后会难，邂逅相遇兮暂为欢。星汉移兮夜将阑，心未极兮且盘桓。

洞箫响兮风生流，清夜阑兮管弦遒。长相思兮衡山曲，心断绝兮秦陇头。

陇上云车不复居，湘川斑竹泪沾余。谁念衡山烟雾里，空看雁足不传书。

义熙曾历许多年，张硕凡得几时怜？何意今人不及昔，暂来相见更无缘。

直恁行人心不平，那宜万里阻关情。只今陇上分流水，更泛从来呜咽声。

结心缠万缕，结缕几千回。结怨无穷极，结心终不开。

忆昔窥瑶镜，相望看明月。彼此俱照人，莫令光彩灭。-1665-。

飞书报沈郎，寻已到衡阳。若存金石契，风月两相望。（见《太平广记》卷三二六引陈翰《异闻录》）（〖1〗今人程毅中《〈异闻集〉考》云：“记中沈警诗‘徘徊花上月，空度可怜宵’两句，《诗人玉屑》卷十二引作沈亚之诗，疑本篇为沈亚之作，但《沈下贤文集》不载。”按：《异闻录》云：沈警，字玄机，吴兴武康人。为梁东宫常侍，名著当时。后荆楚陷没，入周为上柱国，奉使秦陇，途过张女郎庙，得遇群仙。）。

三曾到杨府，五转归马湖。身上千斤肉，今还赵阿奴。（见何光远《鉴诫录》卷十《鱼还肉》）（〖1〗《鉴诫录》云：“天复初，任可芝任戎州刺史日，有鱼人赵阿奴，善钓大鱼。……其年秋，忽获一络子鱼，果重千斤，背上自然有字，其文金色，观者感伤。赵阿奴因此从军，遂改钓业。其大鱼背上字云〖略〗。”）。

若问登庸日，庭椿不染风。（见冯贽《云仙杂记》卷五引《凤池编》）（〖1〗《凤池编》云：“卢携梦人赠句曰〖略〗。初不解其言，后数年携拜相，庭下古椿一株，虽狂风骤雨，不湿不摇。”）。

三朵芙蓉是我流，大杨造得小杨收。（见乐史《太真外传》卷上）。

茅山连金陵，江湖据下流。三君乘白鹤，各治一山头。召雨泽旱田，陆地亦复收。妻子保堂堂，使我无-1666-百忧。白鹤翔青天，何时复来游？（见《然而卓异记》卷二十引《总仙记》）（按：《太平广记》卷五引《洞仙记》“茅蒙”条，与《总仙记》此条前半合，知乐史当有所本。此诗见该条后半，未见更早记载。）。

良宵织女会牵牛，琼液成双预献酬。枝叶相连无替改，愿同松竹保千秋。（《灯下闲谈》卷上《榕树精灵》）。

鹊羽桥成星斗连，何须携室下遥天。来逢蓬荜当诸夜，共缀词华染素笺。霓帔岂劳施粉藻，宝冠犹更贴花钿。人间限满离尘土，即俟瑶阶厕列仙。（《灯下闲谈》卷上《桃花障子》）。

乘鸾跨凤下昆仑，正值三星影入门。银烛高低攒宝帐，彩笺交互劝瑶尊。药灵许向人间说，《易》妙期于象外论。休忆当年陪孟德，绕梁争看酒杯翻。（同前）。

五色云英生海月，能饮南方赤龙血。生冷宫中住雌雄，紫金台上凝霜雪。（《灯下闲说》卷上《弃官遇仙》）。

欢乐平生自纵心，武王兵起势难任。自兹宗社倾危后，方悟当时酷暴深。（《灯下闲谈》卷下《湘妃神会》）。

-1667-淅沥复悠溶，诸天乐所宗。愔愔形类凤，冉冉势从龙。片触峻嶒碎，声飘列缺重。不辞歌一曲，此会信难逢。（《灯下闲谈》卷下《猎猪遇仙》）。

白发不由己。（贾松。）黄金留待谁？（松作人语。见《灯下闲谈》卷上《松作人语》。）（〖1〗《灯下闲谈》云：“松乃诺之，遂同入罗浮，三年守真丹竃，药既无成，吟且不废。因夜靠松瞑目，吟曰：‘白发不由己。’如是数四，至于中夜。忽闻松上应声曰：‘黄金留待谁？”按：贾松，字梦得，乾宁中游宜春，与齐己、虚中等游。光化四年登进士第，名列第八人。后至宜春与郑谷游。）。

倏忽而来𫏐少留，凡间风月已三秋。趋名竞利何时了，害物伤人早晚休。祸极累成为世谤，贵荣过却（《仙迹记》作“荣过恩却”）与身雠。君看虎战龙争者（《仙迹记》作“处”），几树白杨飘陇头。

名利教疏便可疏，俗情时态莫踟蹰。人寰律历千回换，仙洞光阴数息余。应（《仙迹记作“顷”》）信令威曾化鹤，亦（《仙迹记》作“今”）知庄叟美（《仙迹记》作“羡”）游鱼。不缘过去行方便，那得今来（《仙迹记》、《碧虚铭》作“朝”）会碧虚。（见《灯下闲谈》卷下《代名纳税》。又见桂林市文管局编《桂林石刻》录桂林七星洞磨崖宋尹穑绍兴五年撰《仙迹记》、《粤西金石略》卷九录范成大《碧虚铭》录“不缘”二句。《全唐诗》卷八六二仅收“不缘”二句，似即出《碧虚铭》。）（按：《灯下闲谈》一书，旧题宋江洵著，实误。据拙考应为五代间人著，作者姓名已佚，约生于唐末，而书成则在后唐天成以后。）-1668-。

