今生不见故人面，明月高高上翠楼。（见《旧五代史》卷一三一《张沆传》）（〖1〗《旧五代史》云：“有士人申光逊者，与沆友善。沆未病时，梦沆手出小佛塔示光逊，视其上有诗十四字云〖略〗。光逊）-1671-（既寤，心恶之，俄闻沆卒。”张沆卒于广顺二年秋。）。

一花三百朵，含笑向春风。明年三月里，朵朵断肠红。（见《增修诗话总龟》卷四八引《洞微志》）（〖1〗《洞微志》：“钱仁伉，尚父之孙也。为元帅府中书检校司徒，与中军都虞候金沼邻居。沼所居堂东，植牡丹藿一本，着花三百朵，其色如血，加之金含棱。每瓶子顶上有碎金丝，如自然蛱蝶之状。一城以为殊异。每岁花开张宴，仁伉预焉。开宝七年春三月花才一两朵开。仁伉一夕洪饮击剑，裎服中单，背负大篮，左手携锄，腰插六匕首，逾墙而过沼，中外无知者。锄取牡丹置篮中，乃平其地。空中闻有吁叹之声，细微若游蜂音，辞曰〖略〗。仁伉异之，移植于亭后。明日，沼觉失花，为非人力所及。来年花盛开乃宴加沼，沼一见无语，得疾以归。至夜愤闷不已，以刀决肠而卒。肠皆寸寸断，果符空中之语。”）。

一念净心是菩提，胜造恒沙七宝塔。宝塔究尽碎为尘，一念净心成正觉。（《宋高僧传》卷二十《唐代州五台山华严寺无著传》）。

面上无瞋供养具，口里无瞋吐妙香。心里无瞋是珍宝，无染无垢是真常。（同前）（按：《五灯会元》卷九《无著文喜禅师》云此偈为杭州无著文喜禅师大中初至五台山华严寺见童子说偈。）。

苦匏连根苦，甜瓜彻蒂甜。修行三大劫，却被老僧嫌。（《五灯会元》卷九、《西湖游览志余》卷十四。）-1672-。

降酒先生风韵高，搅银公子更清豪。碎身粉骨功成后，小碾当衔马脚槽。（《说郛》卷六一引《清异录》）。

栏马遇孙阳，超光力自强。北林花正发，西江彩笔香。万汇须经手，千年事更长。感君施大惠，从此佐五皇。（《新编分门古今类事》卷六引《脞说》。范仁恕为前、后蜀时人。）。

虚皇天诏下仙家，不久星潢借客槎。壁上风云三尺剑，床前龙虎一𬬻砂。行乘海屿千年鹤，坐折壸宫四序花。为爱《阴符》问元义，更随彩仗入烟霞。（《三洞群仙录》卷十六引《谈选》。云邢仙翁自唐僖宗时隐九嶷山，宋时尚在世。）。

竹竿籊籊，河水悠悠。相忘为乐，贪饵含钩。非夷非惠，聊以忘忧。（同前卷四引《五代逸史》，云浔阳太守孙愐见之。）。

淮南淮北，自此福焉。自东自西，无不熟矣。（《宋高僧传》卷十八《广漠泗州普光王寺僧伽传》）（按：僧伽卒于中宗景龙四年，年八十三。）。

-1673-数日相望极，须知意思迷。梦魂不怕险，飞过大江西。（见《增修诗话总龟前集》卷三五引李颀《古今诗话》）（〖1〗《古今诗话》云：“池阳崔球为太学生，苦学不归。一日，昼梦到其家，见其妻正写字呼之，不应，与之言，不答，视其所书，乃诗也，曰〖略〗。既觉，历历记之。数日书至，其妻寄此诗，一字不差。验其写诗日，乃球得梦之日也。”）。

意态精神画亦难，不知何事出仙坛。此君堂上云深处，应与萧郎驾彩鸾。（见《绿窗新话》卷上《邢凤遇西湖女仙》）（按：此条原注出“商芸《小说》”，显误。邢凤事，见《沈下贤文集》卷四、《博异志》、《酉阳杂俎》卷十四及《太平广记》卷二八二引《异闻录》。《绿窗新话》所载，疑出宋人续拟。）。

报汝李知遥，成功果自招。引君生净土，将尔上金桥。（见《大正新修大藏经》四七册宋王日休《龙舒增广净土文集》卷五。）（按：李知遥，唐长安人，善净土教。）。

与君宿世有仙缘，衾枕交欢岂偶然。十载为期君记取，洞明山上鹤冲天。

凡庸弱质感天仙，欢合交情仅一年。十载为期专在念，莫忘历历枕前言。-1674-。

尘缘尽兮仙缘来，清风冷然入我怀。青童仙君事已谐，洞明山上瑞云埋。九月九日黄花开，仙人招我上天阶，凌空双鹤何快哉。（见罗烨《醉翁谈录》己集卷二《赵旭得青童君为妻》）（按：《太平广记》卷六五引《通幽录》载赵旭与青童往来故事，录诗一首，《全唐诗》卷八六三收入。《醉翁谈录》所载故事，较《通幽记》为详，不注出处。有二种可能：其一，《广记》所收为节本。其二，宋人在《通幽记》基础上增益。同书全录唐人传奇之文甚众。今尚难遽作论断。）。

此后不知谁有分，壁间留得上天梯。（见《舆地纪胜》卷一八六《巴州》）（〖1〗《舆地纪胜》：“贾真人，唐人，居难江之紫极宫，白昼登仙，留诗壁间云〖略〗。”）。

朝游秦地暮嶓台，暂向人间独往来。家在碧潭深处住，从教清浅化蓬莱。（见同书卷一九○《洋州》）（〖1〗《舆地纪胜》：“陈七子，号休复。《兴元记》谓正元中居褒城，然非定居也。尝有人遇之于嶓台山，山高而秀，不与众峰杂，势如耸台，上有胭脂岩、水帘洞、石焙拂焙竹、烧药炉、烧药台，下有清河水碧。七子尝题诗于胭脂岩曰〖略〗。”）。

松门石径茸芳草，落花满院香沉沉。（见《罗浮志》卷四引南宋人郑介《续葛仙诗序》引）（按：葛洪字稚川，东晋人。此二句不可能为其所作。）-1675-。

劳劳玉齿寒，似迸岩泉急。有景中夜坐，堦前神鬼泣。（《嘉泰普灯录》卷二四、《五灯会元》卷二。）。

梁城遇导师，参禅了心地。飘零二浙游，更尽佳山水。（同前）。

行尽支那四百州，此中偏称道人游。（同前）。

白犬御书至，青猿洗钵回。（同前）。

本来无生死，今亦示生死。我得去住心，他生复来此。（同前）（按：二书云千岁宝掌和尚为中印度人，生于周威烈王十二年。魏晋时东游至中国，时已六百余岁。梁时曾晤达摩而开悟。复遍历江浙名山，贞观十五年返飞来。显庆二年卒，他们一千七十二。其事显然出于附会，唐人著作及较早的几部灯录亦不载，似只能视为小说家言，姑录附此。）-1676-。

