凤立烟霄迥，桃香碧涧逢。（见《全闽诗话》卷十一）（〖1〗《全闽诗话》云，徐登，“神仙，兄弟姊妹七人，隐于闽国西岳名山。乾封时来于绝顶，仪封二年化于潭上。”仪封，当为“仪凤”之误。）。

世俗风波险，人情巧智长。要知安分处，修性本真常。

露下瑶簪滋，云生石室寒。星坛鸾鹤舞，丹竃虎龙蟠。尘世人情窄，壸中景界宽。凭君高着眼，物外试回观。（见郑方坤《五代诗话》卷九引《广远府志》。）（按：《全唐诗》卷八六一收后诗之前四句。）。

手持黄鹤来，脚踏金牛背。尘世无人知，白云久相待。（见《沅湘耆旧集》卷十三。（按：宋以后著作中托名唐代神仙诗，为数甚夥，尤以吕岩诗为最多，就余所见，数在千首以上，今皆不取。）。

深闺寒锁难成梦，那得同衾共繍床。一自与郎江上别，霜天更自觉宵长。（妇人歌。）-1677-。

纤阿敛照窗风起，渐觉霜寒逼玉床。幽恨从来无早暮，不知宵漏向人长。（男人和。）。

愁听黄莺唤友声，空闺曙色梦初惊。窗前总有花笺纸，难寄妾心字字明。（又歌）。

遥知把笔怯禽声，密语书来屡自惊。若道花笺传不尽，幽情含处已分明。（又和。）。

寂静璇闺度岁华，并头莲叶又如钱。愁人独处那堪此，安得君来共枕眠。（又歌。）。

愁多四月日如年，金错囊无买醉钱。满地落花愁不寐，非关明月夜迟眠。（又和。）。

卧病匡床香屡添，夜深犹有一丝烟。怀君无计能成梦，更恨砧声到枕边。（又歌。）。

寒灯未灭夜愁添，轻帐低垂薄似烟。忘却闺中病无寐，空教魂梦到君边。（又和。见元林坤《诚斋杂记》卷下，元伊世珍《琅环记》卷上引《诚斋杂记》。）（〖1〗《诚斋杂记》云：“唐大历中，有人独行到凤凰台，望见一男子与一妇人相和而歌，声澈云际。”“歌罢，其人迫而视之，乃二兽焉，一类猪而体特高，蔚有文彩，一类龙而小，遍体纯黄色。其人惊而走。行者问之因语其故，共往观之，寂然无所见，惟竹书一束在地。”）-1678-。

