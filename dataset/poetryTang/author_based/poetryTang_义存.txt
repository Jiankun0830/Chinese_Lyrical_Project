光阴倏忽（《小草斋诗话》作“迅速”）暂须臾，浮世那（《小草斋诗话》作“何”）能得久居。出岭年登（《祖庭事苑》卷四作“始年”）三十二，入闽（《祖庭事苑》作“如今”）蚤是四旬余。他非不用频频检（《祖庭事苑》、《小草斋诗话》作“举”），已过还（《祖庭事苑》作“当”）须旋旋除。为报满朝（《小草斋诗话》作“报与满朝”）朱紫道，阎王（《祖庭事苑》作“罗”）不怕佩金鱼。（按：《语录》原缺题。）-1451-。

青山无适莫，四畔无来路。安居不到处，出身终有余。

佗事佗人断，己事己自裁。

忽告归乡去，崎岖枉涉途。雪岭三秋外，澄沼一事无。

可怜寒山子，多言复多语。

我暂作鱼鼓，悬头为众苦。师僧吃茶饭，拈槌打我肚。身虽披鳞甲，心中一物无。鸬鹚横溪望，我誓不入湖。

可怜鱼鼓子，天生从地养。粥饭不能{歹肖}，空肚作声响。时时惊僧睡，懒者烦恼长。住持闹喧喧，不如打游漾。

早朝放牛承露草，直至日昼干饱好。牛饱更无思食念，牛儿无事唱牛歌。-1452-。

莫道肯去易，肯去也大难。虚空满天下，迷人坐不安。

若切老婆心，劝君莫掠虚。忽遇明眼人，相逢笑杀渠。

枯树解藏龙，贪睡不闻钟。一朝侵早起，忽觉是何龙。

低头不见地，仰面不见天。欲知白牛处（《林间录》作“欲识金刚体”），但看髑髅前。（《林间录》卷上云此篇为见亡僧后作。）。

达摩来路远，汝莫辜负佗。子细审思观，忽然悟去好。

人人尽有乾坤眼，莫随妄境颠倒窥。恒沙国土总吞尽，吞尽不我何旨旨。

枯木藏龙，雷动必惊。惊者是少，不惊者多。

绝顶白似雪，众水一源深。道场平如掌，我宗超佛心。

长江抛钓子，游鱼带丝绦。恩重钩头饵，轻欺上祖歌。

脚踏香积垅，头枕马鸣崎。身卧白云里，神光万里秘。会我最后句，与汝同一枝。

冬瓜长儱侗，葫芦剔突圝。玲珑满天下，览子黑漫漫。

君不见（《祖堂集》卷七“不见”二字作“觅”）路边华表柱，天下忙忙总一般。琵琶柦棙（《祖堂集》作“拗捩”）随手转，广陵妙曲无人弹。若有人能解弹得，一弹弹尽天下曲。

世中（《祖堂集》卷七作“间”）有一事，奉劝学者取。虽无半钱活，流传历劫富。

登天不惜梯，遍地无行路。包尽乾坤处，禅子火急悟。（又见《祖堂集》卷七。）-1453-。

寅朝不肯起，贪坐昏黄晡。鱼被网[裹]（里）（从《祖堂集》卷七改）却，胀（《祖堂集》作“张”）破猎师肚。

满天不见路，万里迷也没。

磨砖不成镜，虚空终有月。火急自提取，莫受多生屑。

高抛不至天，低掷岂着地？日轮隐山去，回头更觅鼻。

我今劝汝道，汝休念文字。兼劝采樵人，努力莫相欺。

多生不出家，万劫受辛苦。今日舍恩爱，誓愿莫回顾。

春霜满天寒，览子黑漫漫。白牛常在髑髅前，劝君审细看。

报汝等知乎，真性不在途。色身祇要闲，何用苦区区。

须知不从人处得，何劳昼夜苦求人。己珠迥然越三界，不是圣人非色尘。

天色晴明绿嶂分，万里虚空绝点云。可惜时人何不悟，肯者同游此法门。（此首又见《石仓历代诗选》卷一一一。）。

万里无寸草，迥迥绝烟霞。

昔年曾许郁多罗，直至如今未动梭。此日且随云水去，谁能待得鸭成鹅。

善哉道者，顿息大机。堂堂密密，将何显伊？千山绝顶，万重绿衣。风云抱合，我终不知。以此浮幻，随处徉痴。严霜欲至，放发齐眉。僧俗不辩，怀量任疑。晓我微功，雨势云飞。-1454-。

一十出家未是时，二十出家正是时。今遇官坛缘未合，𨀁踵且作老沙弥。

思量未到雪峰时，爱把浮生取次疑。及至法门非法法，到头无我亦无师。（此首又见《石仓历代诗选》卷一一一。）。

妄身临镜照影，影与妄身不殊。若欲去影留身，不知身影常虚。身影从来不异，不得一有一无。若拟憎凡爱圣，生死海里常浮。

欲得不招无间业，莫谤如来正法轮。有物密救人，争奈人不知。

庵前永日无狼子，磨下终年绝雀儿。（按：原题作：“师在枯木庵坐禅，于水磨坊前晒麦，乃亲题云。”句后云：“山中至今并无狼虎，凡于磨坊前晒麦，亦无鸟雀，皆如师言。”）。

今朝不保明朝，常作千载遮头。（以上均见《卍续藏经》本《雪峰真觉禅师语录》卷下。是书附北宋王随、孙觉等人序。）。

心镜明，鉴无碍，廓然莹彻周沙界。万像森罗影现中，一性圆光非内外。（见《宋镜录》卷十。）-1455-。

苦屈世间错用心，低头曲躬寻文章。妄情牵引何年了，辜负灵台一点光。（见《祖堂集》卷七。）。

{忄可}怜徒懃子，时人笑作昏。神清如镜像，迥然与物分。（同前卷六。）。

非但抛僧去，云岭不相关。虚空无隔碍，放旷任纵横。神光迥物外，岂非秋月明。禅子出身处，雷罢不停声。（同前卷七。）。

