空（原案：《太平广记》：广州有何二娘，以织鞋为业。后飞去上罗浮山为仙。唐开元中敕令黄门使往广州求何氏，得之。后又踊身而去，不知所之。《孔氏六帖》：增城何氏女，有神仙之术云云。《舆地纪胜》：女仙中增城何氏女下有何仙云。《会仙观记》：昔有何仙居此，食云母。唐景龙中白日升仙。窃疑何二娘、何氏女、何仙乃一人，即世俗八仙中之何仙姑也。今按：《古今图书集成·神仙部》及《中国人名大辞典》又杂引《安庆府志》、《歙县志》、《祁阳县志》、《浙江通志》及《福建通志》，各有异说。）。

凤台云母似天花，炼作芙蓉白云芽。笑杀狂游勾漏令，更从何处觅丹砂？-547-。

麻姑怪我恋尘嚣，一隔仙凡道路遥。去去沧洲弄明月，倒骑黄鹤听鸾箫。

铁桥风景胜天台，千树万树梅花开。玉箫吹过黄岩洞，勾引长庚跨鹤来。

寄语童童与阿琼，休将尘事恼闲情。蓬莱弱水今清浅，满地花阴护月明。

已趁群真入紫微，故乡回首尚迟迟。千年留取井边履，说与草堂仙子知。

百尺水帘飞白虹，笙箫松柏语天[风]。（嘉庆《广东通志》三二九《释老传》转引《罗浮山志会编》引明孙蕡《何仙姑记》）（〖1〗何仙姑诸诗，当皆出宋以后人依托。）-548-。

