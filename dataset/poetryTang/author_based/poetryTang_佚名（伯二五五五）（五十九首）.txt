西行过马圈，北望近阳关。回首见城郭，黯然林树间。野烟暝村墅，初是惨寒山。步步针（缄）愁色，迢迢惟梦还。

朝行傍海涯，暮宿幕为家。千山空皓雪，万里尽黄沙。戎俗途将近，知音道已赊。回瞻云岭外，挥涕独咨嗟。

殊乡寂寞使人悲，异域留连不暇归。万里山河非旧国，一川戎俗是新知。寒天落景光阴促，雪海穹庐物色稀。为客终朝长下泣，谁怜晓夕老容仪。

闲步陟高岗，相思泪数行。阵云横北塞，煞（原作“{刍攵}）气暝南荒。极目悲无限，樵心恨未遑。黯然乡国处，空见路茫茫。-67-。

三冬自北来，九夏未南回，青溪虽郁郁，白云尚皑皑。海暗山恒暝，愁云雾不开，唯余乡国意，朝夕思难裁（原作“栽”）。

出户过河梁，登高试望乡。云随愁处断，川逐思弥长。晚吹低藂草，遥山落夕阳。徘徊噎不语，空使泪沾裳。

何事镇驱驱？驰骖傍海隅。溪边论宿处，涧下指飡厨。万里山河异，千般物色殊。愁来竟不语，马上但长吁。

数日穹庐卧疾时，百方投药力将微。惊魂漫漫迷山际，怯魄悠悠傍海涯。旋知命与浮云合，可叹身同朝露晞。男儿到此须甘分，何假含啼枕上悲！。

邂逅遇迍蒙，人情讵见通？昔时曾虎步，即日似禽笼。有命如朝露，天依类断蓬。缅怀知我者，荣辱杳难同。

一夜秋声傍海多，五更寒色早来过。自然羁旅肠堪断，况复猜嫌被网罗。-68-。

西北指流沙，东南路转遐。独晴留海畔，归望阻天涯。九夏呈芳草，三时有雪花。未能刷（原作“{匝刂}”）羽去，空此羡城鸦。

戎庭节物由来早，倏忽霜秋被寒草。旅雁噰噰□□□，羁人夜夜心如𢭏。与君离别恨经年，何事音书遂黯然。肠断祇今□□□，知西北泣云烟。

{走参}{走覃}雨雪下长川，浩荡风波近海□。

□来临水吊愁容，忽睹愁容泪满胸。肝胆隳离凡几度，云山阻□况千重。（阙字，项补“隔”。）心殊语异情难识，东步西驰意不从。羁绁祇今肠自断，更闻哀雁叫噰噰。

寒雨霖霖竟不停，羁愁寂寂夜何宁？山遥塞阔阻乡国，草白风悲感客情。西瞻瀚海肠堪断，东望咸秦思转盈。才薄孰知无所用，独嗟戎俗滞微名。

-69-一从沦陷自天涯，数度恓（原作“栖”）惶怨别家。将谓飘零长失路，谁知运合至流沙。浪漫有幸达人主，惟恨天才遇尚赊。日夕恩波沾雨露，纵横顾盼益光华。光华远近谁不羡，常思刷羽抟风便。忽使三冬告别离，山河万里诚难见。昨来魂梦傍阳关，省到敦煌奉玉颜。舞席歌楼似登陟，绮筳花柳记跻攀。总缘宿昔承言笑，此夜论心岂𫏐闲。睡里不知回早晚，觉时只觉泪斑斑。

皎皎山头月欲低，月猒羁愁睡转迷。忽觉泪流痕尚在，不知梦里向谁啼。

愁眠枕上泪痕多，况复寒更月色过。与君万里难相见，不然一度梦中罗。

自从去岁别流沙，独恨今秋归望赊。将谓西南穷地角，谁言东北到天涯。山河远近多穹帐，戎俗迢观少物华。六月尚闻飞雪片，三春岂见有烟花。凌晨倏闪奔雷电，薄暮斯须敛霁霞，傍对崇山形屹屹，前临巨壑势呀呀。昨来羁思忧如𢭏，即日愁肠乱似麻。为客已遭迍否事，不知何计得还家。

别君彼此两平安，别后恓惶凡几般。虽然更寄新书去，忆时捻取旧诗看。

一更独坐泪成河，半夜想思愁转多。左右不闻君语笑，以横只见唱戎歌。

山行夜诚实寐，拂晓遂登高。回首望知己，思君心郁陶。不闻龙虎啸，但见豺狼号。寒气凝如练，秋风劲-70-似刀。深溪多渌水，断岸饶黄蒿。驿使□靡歇，人疲马亦劳。独嗟时不利，诗笔虽（原作“唯”）然操。更忆绸缪者，何当慰我曹。

深山古戍寂无人，崩壁荒丘接鬼邻。意气丹诚□□□，惟余白骨变灰尘。汉家封垒徒千所，失守时更历几春。此日羁愁肠自断，□□到此转悲辛（原作“新”）。

一到荒城恨转深，数朝长叹意虽任。昔日三军雄镇地，今时百（白）草遍城阴。隤墉穷巷无人迹，独树孤坟有鸟吟。邂逅流移千里外，谁念恓（原作“栖”）惶一片心。

孤城落日一登临，感激戎庭万里心。乡国云山遮不见，风光惨淡益愁深。漂流空叹东溪水，倏忽仍嗟西岭阴。留滞只今寒暑变，谁怜客子独悲吟。

东山日色片光残，西岭云各暝草寒。谷口穹庐遥逦迤，磎边牛马暮盘跚。目前愁见川至窄，望处心迷兴不宽。乡国未知何所在，路逢相识问看看。

夜来枕席喧风水，忽坐长叹恨无已，为客愁多在九秋，况复沦流更千里。

-71-数回瞻望敦煌道，千里茫茫尽白草。男儿留滞𫏐时间，不应便向戎庭老。

悄焉独立思畴昔，忽尔伤心泪旋滴。常时游涉事文华，今日羁缧困戎敌。知音好识竟何在，黯然已矣山河隔，吊影惭魂嗟一身，夕往朝朝（来）绝三益。非论邂逅离朋友，抑亦沦济雕羽翮。自怜销瘦衣渐宽，谁念恓惶心转窄。近来殊俗盈衢路，尚见蒿莱遍街陌，屋宇摧残无个存，犹是唐家旧踪迹。城边谷口色苍茫，木落霜飞风析（淅）沥。凌晨煞气半天红，薄暮寒云满山白。羁绁时深情愤怒，漂泊乡遥心感激。不忧懦节向戎夷，只恨更长愁寂寂。

戎庭闷且闲，谁复解愁颜。步步或登岭，悠悠时往还。野禽噪河曲，村犬吠林间。西北望君处，踌踷日暝山。

人易千般去，余嗟独未还。空知泣山月，宁觉鬓苍斑。

长夜闭荒城，更深恨转盈。星济数道赤，月出半山明。不闻村犬吠，空听虎狼声。愁卧眠虽着，时时梦里惊。

-72-。

忽闻数子访羁人，问着感言是德邻。与君咫尺不相见，空知日夕泪沾巾。

自闭荒城恨有余，未知君意复何如？非论阻碍难相见，亦恐猜慊不寄书。

人回忽得信，具委书中情。羁思顿虽豁，忆君心转盈。自怜飘泊者，邂逅闭荒城。欲识肝肠断，更深听叫声。

昨闻河畔哭哀哀，见说分离凡几回。昔别长男居异域，今殇小子瘗泉台。羁愁对此肠堪断，客舍闻之心转摧。漂泊自然无限苦，况复存亡有去来。

荒城何独泪澘然，闻说今宵（原作“霄”）是改年。亲故睽携长已矣，幽缧寂寞镇愁煎。更深肠绝谁人念，夜永心伤空自怜。为恨漂零无计力，空知日夕仰穹天。

独坐春宵（原作“霄”）月见高，月下思君心郁陶。踌躇不觉三更尽，空见豺狼数遍号。

一从命驾赴戎乡，几度躬先亘法梁。吐纳共钦澎湃注，纵（原作“踪”）横竞揖慧风飏。今时有恨同兰艾，即日无辜比冶长。黠虏莫能分玉石，终朝谁念泪沾裳。-73-。

敦煌数度访来人，握手千回问懿亲。蓬转已闻过海畔，莎居见说傍河津。戎庭事事皆违意，虏口朝朝计苦辛。缧绁傥逢恩降日，宿心言豁（原作“豁”）在他辰。

哀哉存殁苦难量，共恨沦流处异乡。可叹生涯光景促，旋嗟死路夜何长！空令肝胆摧林竹，每使心魂痛渭阳。缧绁时深肠自断，更闻凶变泪沾裳。

白日走风沙，黄昏飞雪花。愁云暗□畔，寒色暝天涯。缧绁今将久，归期恨路赊（原作“{口奈}”）。时时眠梦里，往往见还家。

羁客绝知闻，急难阻投杖。泪与泉俱流，愁将草齐长。缧绁淹岁年，归期唯梦想。春色纵芳菲，片心终郁怏。

乡山临海岸，别业近天堄。地接龙塠北，川连雁塞西。童年方剃削，弱冠导群迷。儒释双披（原作“柀”）玩，声名独见跻。须缘随垦请，今乃恨暌携。寂寂空愁坐，迟迟落日低。触槐常有志，折槛为无蹊。薄暮荒城外，依稀闻远鸡。-74-。

恨到荒城一闭关，乡园阻隔万重山。咫尺音书犹不达，梦魂何处得归还。

愤闷屡纵横，愁深百计生。相思凡几度，慷慨至三更。虏塞饶白刾，戎乡多紫荆。关山尔许远，魂梦若为行。

戎庭缧绁向穷秋，寒暑更迁岁欲周。斑斑泪下皆成血，片片云来尽带愁，朝朝心逐东溪水，夜夜魂随西月流。数度恓惶犹未了，一生荣乐可能休。

天涯地角一何长，雁塞龙塠万里疆。每恨沦流经数载，更嗟缧绁泣千行。

缧绁戎庭恨有余，蚕知君意复何如？一介耻无苏子节，数回羞寄李陵书。

髪为多愁白，心缘久客悲。更遭缧绁事，因此改容仪。

春来渐觉没心情，愁见豺狼夜叫声；君但远听肠应断，况仆羁缧在此城。

日月千回数，君名万遍呼。

白日欢情少，黄昏愁转多。

故人相见汾酒龙钟，总为情怀昔日浓。随头尽见新白髪，何曾有个旧颜容！-75-。

与君昔离别，星岁为三周；今日觏颜色，苍然双鬓秋。茅居枕河浒，耕凿傍山丘。往往登憩迳，时时或饭牛。一身尚栖屑，庶身安无忧？相见未言语，唏吁先泪流。

夜闻羌（原作“嗟”）笛吹，愁杂豺狼□。涕泪落如雨，肝肠痛似刀。更深新月落，坐久明星高。感激不遑寐，连宵（原作“霄”）思我曹。

感兹驯雁色苍苍，徘徊顾步貌昂昂。不见衔芦避缯缴，空闻落翮困堤塘。差池为失衡（原作“冲”）阳伴，邂逅飘零虏塞傍。引颈长鸣望云路，何时刷羽接归行。

千回万转梦难成，万遍千回梦里惊；总为相思愁不寐，纵然愁寐忽天明。

百度看星月，千回望五更。自知无夜分，乞顾早天明。（〖1〗以上五十九首诗，与卷一所着录的马云奇诗一道钞写在伯二五五五残卷上，按其内容和编次，当是一人所写，可惜这个作者的姓名已不可考知。从诗的内容看来，这个作者很可能是一位身遭吐蕃拘禁的敦煌使臣。这些诗所表现的时间和地点，约在唐代宗大历元年〖七六五〗凉州陷于吐蕃到德宗建）-76-（中二年〖七八一〗敦煌沦陷之间。作者在冬日从敦煌马圈口堰出发，出使吐谷浑，经过墨离海，次年夏到青海，却不幸被拘禁，失去了人身自由；又经过临水，度赤岭，次白水戍，到达被吐蕃占据的临蕃。他所经历的时间，正是吐蕃极盛、河陇沦陷，安西、北庭与中原音讯断绝之时，因此诗中所反映的思想状况，代表了当时西北边塞广大文人士子的心情。同时，这些诗实际上又是当时河陇地区的纪行诗，诗中所描述的边塞地区的自然风貌、游牧地带的典型景物以及被吐蕃攻陷后的边镇守捉的荒凉景象，在别的唐人边塞诗中均不多见，因此，它们无论在历史，或文学史，或民族文化交流的研究上，都有着不可忽视的宝贵价值。〖有关伯二五五五残诗卷，可参看柴剑虹《敦煌唐人诗文选集残卷〖伯二五五五〗补录》，见《文学遗产》一九八三年第四期。〗）。

掖庭娇幸在蛾眉，争用黄金写艳姿。始言恩宠由君意，谁谓容颜信画师。微躯一自入深宫，春华几度落秋风。君恩不惜便（更）衣处，妾貌应殊画壁中。闻道和亲将我敞（撇），选貌披图遍宫掖。图中容貌既不如，选后君王空悔惜。始知王意本相亲，自恨丹青每误身。昔是宫中薄命妾，今成塞外断肠人。九重恩爱应长谢，万里关山愁远嫁。飞来北地不胜春，月照南庭空度夜。夜中含涕独婵娟，遥念君边与朔边。毳幕不同罗帐日，毡裘非复锦衾年。长安高阙三千里，一望能令一心死。秋来怀抱既-77-不堪，况复南飞雁声起。

瞻礼喜成悲，伤着（嗟）不遇师。矌因修曩劫，火寂掩俱尼（尸）。神光分皎皎，雁塔起巍巍。弘愿无偏傥，从后请不疑。人天重敬礼，神鬼悉交驰。入海人难睹，腾波世莫窥。供僧添圣福，称象等毫厘。铁网牵沙岸，金瓯出水湄。轮王欣却得，将帅尽忘疲。震日国绝大，岐阳地不卑。累朝曾出现，近代盛修持。万遍磨不磷，千回涅不缁。任从将火试，几见陷金锤。皓色岂能幷，晶光尽总亏。真身无点{厌厂=疒}}（黡），珪璧有瑕雌（疵）。安福楼前现，天涯海畔知。懿宗亲礼处，军（君）主见同时。截舌还能语，剜精复旧肥。石光呈瑞质，木有宝灯仪。塔主重修建，檀那各舍资。才兴运人力，早已感神祇。一夜风雷吼，五更砂石吹。不劳人力置，自有圣贤为。海得龙王护，药叉将主司。圣灯瞻处有，光相应心祈。鼓乐喧天地，幡花海路歧。秦王偏敬仰，皇后重心慈。礼佛躬亲到，斋僧偏极绥。教坊呈御制，内外奏宫词。马壮金鞍促，人轻玉勒移。到来心跃跃，回首意迟迟。睿旨遥瞻礼，皇情雅合规。只凭香火力，消得国家危。祷祝风（烽）烟息，犹希稼穑滋。金经雕岂易，宝偈显难思。工匠劳心力，宸聪亦手胝。众缘沾士庶，万卷放僧尼。芝草生高垅，醴泉清满池。红霓呈瑞色，白鹤唳嘉奇。真相非生灭，凡情每自欺。茫茫迷旨趣，劫劫拟何之。达即全无体，玄微只在兹。纵饶心稍转，又被业追随。愿智应难满，胜绝宁每期。不言同哽虎，罕遇{豸页}（类）盲龟。像法承衣荫，声光以渐衰。盛筵难际会，逢善莫推辞。学寡渐黄绢，才荒误色丝。感恩频洒泪，泣讽五言诗。-78-。

池台楼观非吾宅，百年还同一宿客；无常忽至即分篱（离），各自东西如路陌。唯有冤家不相放，罪福前途相执当；冥官依业断形（刑）名，遮莫王公及宰相。生鬬英雄死论福，贵贩（贱）更无别地狱。天堂不是选家门，但使回心修作福。君不见阎浮流转暂时间，何须苦欲求名利；徒劳积业自綊（挟）身，随陷三途觅富贵。过去王侯数百千，若个久住得长年；良贱有生皆有死，一朝命尽总虚然。空来空去皈本体，直为迷情不开解。贪多畏小不知休，总是阿鼻地狱债。切见愚痴世上人，金（今）生不惜未来身；朝朝暮暮多愁苦，积宝如山犹许（诉）贫。唯富唯悕（吝）转更贪，子细寻思几许堪；多求积贮蒙辽（缭）乱，死去只得一钱含。一去冥冥百不知，忽然与世即分离；万物怨（宛）然无一分，唯有善恶并相随。一切恩情今隔断，何得哭泣相呼唤！生死异路当头行，各自归家更觅伴。-79-。

