楼上残灯伴晓霜，独眠人起合欢床。相思一夜情多少，地角天涯不是长。

北邙松柏锁愁烟，燕子楼中思悄然。自埋剑履歌尘散，红袖香销一十年。

适看鸿雁岳阳回，又睹玄禽逼社来。瑶瑟玉箫无意绪，任从蛛网任从灰。

自守空楼敛恨眉，形同春后牡丹枝。舍人不会人深意，讶道泉台不去随。

儿童不识冲天物，漫把青泥污雪毫。

