雨滴梧桐秋夜长，愁心和雨到昭阳。泪痕不学君恩断，拭却千行更万行。

学画蛾眉独出群，当时人道便承恩。经年不见君王面，花落黄昏空掩门。

闻道瞿塘滟滪堆，青山流水近阳台。知君此去无还日，妾亦随波不复回。

春风报梅柳，一夜发南枝。傍人那得知心事，一面残妆空泪痕。

春风报梅柳，一夜发南枝。

傍人那得知心事，一面残妆空涙痕。（见《吟窗杂录》卷三十《古今才妇》。）（按：《全唐诗》卷八百一收四句，缺题，故重录之。）。

