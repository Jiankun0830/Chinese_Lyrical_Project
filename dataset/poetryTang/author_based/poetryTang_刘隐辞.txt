-491-占断瞿塘一峡烟，危峰迥出众峰前。都缘顽梗揎浮世，遮莫峥嵘倚半天。有树只知引（一作栖）鸟雀，无云不易驻神仙。假饶突兀高千丈，争及平平数亩田。

滟滪崔嵬百万秋，年年出没几时休。未容寸土生纤草，能向当江覆巨舟。无事便腾千尺浪，与人长作一堆愁。都缘不似蟠溪石，难使渔翁下钓钩。（以上《鉴诫录》五《因诗辱》）。

为僧为道两悠悠，若个能分圣主忧。各鬬轮蹄朝紫殿，竞称卿监满皇州。相嘲相咏何时了，争利争名早晚休。闲想边庭荷戈将，功成犹自不封侯。（同上六《旌论衡》）。

