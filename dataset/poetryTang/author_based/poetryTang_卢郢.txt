春风骀荡吹人衣，残丝罥花曳空飞。闲愁十丈断不得，雄蜂雌蝶相因依。高楼夹路凌云起，琐窗鸾柱弹《流水》。莺声啼老杨柳烟，香梦蒙蒙隔千里。（见清朱绪曾编《金陵诗徴》卷五。）-1405-。

黄鹤何年去杳冥，高城千载倚江城。碧云朝卷四山景，流水夜传三峡声。柳暗西州供骋望，草芳南浦遍离情。登临一晌须回首，看却乡心万感生。（《古今图书集成·职方典》一一二五《武昌府部》）（〖1〗见北宋熙宁间刻《鄂州杂诗碑》，参前“贾岛”条。又见《方舆胜览》卷二八。）。

