-297-。

畴昔隳世网，就闲栖远林。岂谓轩车客，来过涧壑深。既怀康济业，仍许隐沦心。灵液充甘饮，松风代鸣琴。晤言不可极，真兴何愔愔。贻我方来偈，自然生玉音。予惭乏琼玖，无以报兼金。他日思良会，含情时永吟。（见道士孟宗宝集虚编《洞霄诗集》。）。

弱冠涉儒黑，壮怀归道真。栖迟高颍闲，得与巢由邻。豺狼乱天纪，流荡江海滨。江海非吾土，所赖吾同人。筑堂依绝𪩘，闭关从隐沦。一过嚣纷境，卧病逾三旬。皇灵垂矜恤，正气澄心神。但感适起居，何堦答苍旻。策羸返岩壑，情抱豁已伸。霜候变林薄，不能改松筠。弥见摄生理，邈然超世尘。写怀简同志，终古无缁磷。（同前。）。

