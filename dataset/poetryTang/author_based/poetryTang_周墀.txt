空（按：《全唐诗》卷五六三收此诗，缺序，今据《唐摭言》卷三补录之。）。

文场三化鲁儒生，三十余年振重名。曾忝木鸡夸羽翼，又陪金马入蓬瀛。虽欣月桂居先折，更羡春兰最后荣。欲到龙门看风雨，关防不许暂离营。

秋祠灵岳奉尊罍，风过深林古柏开。莲掌月高珪币列，金天雨露鬼神陪。质明三献虽终礼，祈寿千年别上杯。岂是琐才能祀事，洪农太守主张来。

