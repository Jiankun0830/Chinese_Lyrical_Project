爱此林亭绝，重游亦似新。山秋同鹤过，水落见鸟频。映沼荷全绿，侵檐柳尚春。惜哉无别墅，共作白云人。

危峤高高几十层，梵王宫里一泉澄。引来石窦明如玉，泻落山厨冷似冰。净影不关秋赋客，清音时警夜禅僧。从兹渡口潺湲去，势入沧溟岂可仍。-444-。

一亩周旋几十家，舂输相次好生涯。鹧鸪近晚啼深竹，㶉{氵𫛶}新晴立浅沙。沃衍共知多黍稷，宽平仍觉富桑麻。当年何事抛耕钓，木笏蓝衫两鬓华。（以上《纯常子枝语》四十引《萍乡县志》（均见同治《萍乡县志》卷六。）。

逗竹穿花越几村，还从旧路入云门。翠微不闭楼台出，清吹频回水石喧。天外鹤归松自老，岩间僧逝塔空存。重来白首良堪喜，朝露浮生不足言。

