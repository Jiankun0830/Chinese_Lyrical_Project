日入溪水静，寻真此亦难。乃知沧洲人，道成仍钓竿。漾檝乘微月，振衣生早寒。纷吾成独往，自速耽考槃。已息汉阴诮，且同濠上观。旷然心无涯，谁问容膝安。

万物返常性，惟道贵自然。先生容其微，隐几为列仙。炼魄闭琼户，养毛飞洞天。将知逍遥久，得道无岁年。

桃源若远近，渔子櫂轻舟。川路行难尽，人家到渐幽。山禽拂席起，溪水入庭流。君是何年隐，如今成白头。

眠涧花自落，步林鸟不飞。谿谷何萧条，日入人独行。落日下平楚，孤烟生洞庭。

