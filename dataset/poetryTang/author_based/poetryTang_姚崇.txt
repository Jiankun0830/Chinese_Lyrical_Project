恭闻帝里生灵沼，应报明君鼎业新。既协翠泉光宝命，还符白水出真人。此时舜海潜龙跃，此地尧河带马巡。独有前池一小雁，叨承旧惠入天津。

鹫岭高不极，延睇俯何宫？城郭千年在，烟云万里通。坐忘荣与利，行悟□将□（当为“空”字）。愿假慈悲力，微资燮理功。（见清胡聘之《山右石刻丛编》卷五）（按：此诗原刻高宗诗后。题下署：“凤阁侍郎同凤阁鸾台平章事姚元崇。”）-786-。

归来朝帝□，忽□（疑为“逢”字）钧天响。悬知浐水游，绝胜汾川赏。（见前书同卷高宗《过栖岩寺》附刻韦元晨《六绝纪文》引）（按：此诗为“大周长安二年”作，诗题据韦文拟。）。

二室三涂光地险，均霜揆日处天中。石泉石镜恒留月，山鸟山花竞逐风。周王久谢瑶池赏，汉主悬惭玉树宫。别有祥烟伴佳气，能随轻辇共葱葱。

游豫停仙跸，登临对晚晴。川凫连倒影，岩鸟应虚声。野奏风成曲，山居云作缨。今朝丘壑上，高兴小蓬瀛。

南山开宝历，北渚对芳蹊。的历风梅度，参差露草低。尧樽临上席，舜乐下前溪。任重由来醉，乘酣志转迷。

明月有余鉴，羁人殊未安。桂含秋树晚，波入夜池寒。灼灼云枝净，光光草露团。所思迷所在，长望独长叹。

夜渚带浮烟，苍茫晦远天。舟轻不觉动，缆急始知牵。听草遥寻岸，闻香暗识莲。唯看孤帆影，常似客心悬。

恭闻帝里生灵沼，应报明君鼎业新。既协翠泉光宝命，还符白水出真人。此时舜海潜龙跃，此地尧河带马巡。独有前池一小雁，叨承旧惠入天津。

扇掩将雏曲，钗承堕马鬟。

