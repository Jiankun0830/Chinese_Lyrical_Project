-1574-。

（上缺）物有方。口含大宪，手提国纲。实邦之翰，为民之防。宵沉狺吠，晨无饮羊。千古是仰，昭其耿光。（按：此诗题称二章，仅存后章，前章已失去。）。

我公之心，含渊濬洁。挹之弥冲，酌而莫竭。灵府汪洋，璇源莹彻。若鉴之明，如井之洌。利物至柔，漱芳弥潏。-1575-。

行业滋茂，言泉洞开。浸仁沐义，津贤育材。润无不洒，清而不回。叔度之顷，公何远哉。

习习惠风，施于千里。吹淡民心，洽兹仁理。动必响臻，应如草靡。泠泠四驰，飘飘中起。利物厚生，条纲振纪。鼓音埙箎，发馨兰芷。

猎野班春，苏萌润坼。腾茂英英，扬光赫赫。福介群黎，欢飞广陌。敢继周诗，式歌召伯。

恐惧不睹，诫慎不闻。我公慎独，于斯洞分。微既莫显，隐何可云？温树奚问，谏草自焚。克谨天戒，允符帝文。

仲舒格言，许绪深旨。灵怀发中，神资素履。吻契洵猷，践扬前轨。蔼蔼令名，烂光青史。

巨望弥耸，其德不回。乃眷西顾，赉公贤才。帝曰钦往，时称良哉。乃邦之彦，实民之怀。飞荣骊阙，进秩兰台。-1576-。

铜虎分符，朱藩戒路。棠郊去思，潼江来暮。恂恂德心，汪汪轨度。宽不容姧，直上不抵忤。煌煌发辉，绰绰垂裕。翊彼天聪，克昌景祚。

启藩斯境，民之宜兮。令必响赴，动而悦随。濬明宣哲，淑慎经彝。善化郁郁，群心披披。我有惸独，公则安之，我有弟子，公则教之。匪民之宜，实德之基，实邦之基。帝典昭灼，王度清夷。说命将举，慰兹群黎。

公之来矣，里无叹兮。清猷濬发，舆颂争驰。仁声旁达，廉风□□。□白携手，其乐如之。流转保业，其心归心。□不□响，耕无随时。

连衽架肩，途歌巷咏。邵杜宣慈，（下缺）庭，永膺休命。

克己温温，秉心翼翼。静以保（下缺）融，沉诵渊塞。言必再思，动不过则。（下缺）。

（上缺）阳，辉光日新。兢庄率清，纯操持（下缺）诵坐，永昭臣邻。-1577-。

（上缺）教里闾勃兴远是效敦□崇德（下缺）心因，慕之慎□。□纪敦淡，黎庶咸归。（下缺）公之（下缺）（按：此诗二章，因残泐已无从分析，姑连录。）。

空（按：以上组诗及序，皆录自光绪《潼川府志》卷九、民国《三台县志》卷二十一。《三台县志》云：此诗石刻为正书小楷，首题前进士孙宗闵撰，旧存文庙《干禄碑》侧，民国初毁于兵。）。

