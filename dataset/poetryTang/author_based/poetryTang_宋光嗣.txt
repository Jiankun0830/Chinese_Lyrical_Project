-1542-。

才请冬赐，又给行装。汉州咫尺，要甚裹粮？绵州物贱，直到益昌。

觅事撮巅拗（一作“领襭”），勾当须教了。傥若有阙疑，禁君直到老。

敕加开府，不是门府。典押双眇，令佐单瞽。量提书罚，胜打十五。令佐盘庚，典押岁取。事了速归，用修廨宇。

进来便是宫人，状内犹言女子。应见容止可观，遂令始制文字。更遣阿母教招，恨不太真相似。且图亲近官家，直向内廷求事。

淡红衫子赤辉辉，不抹燕，不画眉，未婿背军缘甚事，女人别嫁欲何为。孤儿携去君争忍，抵子归来我不知。若有支持且须守，口中争着两把匙。

-1543-安胡安胡，空有髭须。所见不远，智解全愚。酒场是太后教令，问你还有耳孔也无。

斤斤肉是官家物，饱祭喉咙（一作“陇头”）更将出。不能为食斩君头，领送右巡枷见骨。（均见四处何光远《鉴诫录》卷六《戏判作》。）。

