天生太素，地产灵津。能伏能飞，变化如神。阴阳宗祖，道契君臣。圣人秘宝，非者不闻。且太素为君，灵津为臣。合和两性，呼吸相呑。为夫为妇，男女姻亲。变化钩牵，恩爱传真。

-1607-东方青龙，丙丁甲乙。西方白虎，壬癸凝液。二气舍真，世人难觅。机持此宝，一水一石。灰池焰烁，名除死籍。

水神投金碧，乾坤日月精。坎离为既济，三才显其名。阳数居阴杀，阴数归阳刑。欲知颠倒术，相克是相生。若修诸八石，千万无一成。欲觅真道者，壬癸上寻庚。（《大还丹照鉴》）。

叹羡巨江月影沈，金之主起见铅心。须当努力求仙诀，莫使蹉跎岁月深。

九炼铅精大道成，我家何虑不长生？朝寻弄玉过仙府，暮谒麻姑入太清。神照本来自灵气，汉武荣知有俗情。万事只今空寂寞，一生飘荡落浮名。（《大还丹照鉴》）（按：《茅山志》卷七载唐成延昭号冲虚先生，未知即其人否。）。

