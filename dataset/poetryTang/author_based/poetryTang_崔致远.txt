（案《全唐诗》无崔致远诗。日本河世宁《全唐诗逸》卷中收致远诗一首又句七联。此六十首诗载致远所著《桂苑笔耕集》〖有《四部丛刊》本〗。今即自《丛刊》本录出，而以南京图书馆所藏高丽聚珍活字本校之。）。

惟将志业练《春秋》，早蓄雄心刬国雠。二十年来天下事，汉皇高枕倚留侯。

见说书窗暂卧龙，神传妙诀助奇锋。也知外国人争学，惟恨无因乞手踪。（原注：南朝萧子云〖高丽本作苏子云〗善书，百济使人求手踪，以为国宝。）-308-。

波澄性海见深源，理究希夷辟道门。词翰好传双美迹，何须更写五千言。

五色毫编六出花，三冬吟彻四方夸。始知绝句胜联句，从外芳名掩谢家。

能将一箭落双雕，万里胡尘当日销。永使威名振沙漠，犬戎无复吠唐尧。

班笔由起来不暗投，旋驱熊隼待封侯。郡名安化能宣化，更指河湟地欲收。

陇水声秋塞草闲，霍将军暂入长安。太平天子怜才略，曾请陈兵尽日看。

刻石书踪妙入神，一回窥览一回新。况能早逐王师业，桃李终成万代春。（原注：伏睹相公《磻溪诗》云：“及到王师身已老，不知辛苦为何人。”又《经虢县诗》云：“手栽桃李十余春，今日经过重建勋。”）。

钜牙钩爪碍王程，一箭摧班（高丽本班作斑。）四海惊。白额前驱姜胆碎，方知破石是虚声。

-309-远提龙剑镇龙庭，外户从兹永罢扃。扫尽边尘更无事，暮天寒角醉吟听。

古来难化是蛮夷，交趾何人得去思。万代圣朝青史上，独传溪洞立生祠。

休说戟枝非易中，莫言杨叶是难穿。须看立节吵场上，永得安边为射鞭。

西戎始定南蛮起，都护能摧骠信威。万里封疆万户口，一麾风雨尽收归。

凿断龙门犹劳身，擘分华岳徒称神。如何劈开海山道，坐令八国争来宾。

济物能回造化心，驱山偃海立功深。安南真得安南界，从此蛮兵不敢侵。

功业已标征北赋，威名初建镇南碑。终知不朽齐铜柱，况是儒宗缀色丝。（原注：碑，今度支裴仆射撰词。）。

一阵风雷定八蛮，来趋云陛悦天颜。王孙仕宦多荣贵，心为匡君不𫏐闲。-310-。

海岱烟尘匝郓城，遥挥一剑落搀抢。征旗不动降旗尽，永使天平地亦平。

锦筵花下飞莺鹉，罗袖风前唱《鹧鸪》。占得仙家诗酒兴，闲吟烟月忆蓬壶。（原注：伏睹相公《在郓州诗》：云：“酒满金舡花满枝，双娥齐唱《鹧鸪词》。”又《钓鱼亭诗》云：“水急鱼对钓，风吹柳易低。”）。

早说休征应佩刀，台星光接将星高。欲迎霖雨归龙阙，看灭妖氛展豹韬。

远持龙斾活龟城，威慑蒙王永罢兵。应笑栾巴噀杯酒，雨师风伯自归行。

卭峡关东蛮尘绝，平夷镇扼蛮地裂。又筑罗城变锦城，蛮兵永灭功不灭。

一心能感众心齐，铁瓮高吞剑阁低。多上散花楼上望，江山供尽好诗题。

虎吼龙骧出峡来，福星才照阵云开。遥思屈宋忠魂在，应向风前奠前一杯。

-311-济川已展为舟业，煮海终成富国功。能与吾君缓宵旰，为资心计四方通。

九江贼胆望风摧，万户愁眉向日开。楚舞吴歌一何乐，相逢相贺相公来。

唯将德化欲销兵，长笑成长平恣意坑。更想太丘行小惠，何如言下济群生。

八郡荣超陶太尉，三边静掩霍嫖姚。玉皇终日留金鼎，应待淮王手自调。（原注：剑南、荆南、淮南，乃天下名镇，相公累移节制。西戎、南蛮、东鄙贼起，相公皆自讨除。）。

齐心不倦自朝真，岂为修仙欲济人。天上香风吹楚泽，江南江北镇成春。

俗眼难窥冰雪姿，终朝共咏小山词。此身依托同鸡犬，他日升天莫弃遗。（按以上三十首诗见《桂苑笔耕集》第十七卷，前有《献诗启》，略谓：“如某者，迹自外方，艺唯下品。虽儒宫慕善，每尝窥颜冉之墙，而笔阵争雄，未得摩曹刘之垒。但以幸游乐国，获睹仁风，久贮恳诚，冀伸歌咏，辄献纪德绝句诗三十首，谨封如别。”）-312-。

海内谁怜海外人，问津何处是通津。本求食禄非求利，只为荣亲不为身。客路离愁江上雨，故园归梦日边春。济川幸遇恩波广，愿濯凡缨十载尘。

年年荆棘侵儒苑，处处烟尘满战场。岂料今朝觐宣父，豁开凡眼睹文章。

乱时无事不悲伤，鸾鳯惊飞出帝乡。应念浴沂诸弟子，每逢春色耿离肠。

济川终望拯湮沉，喜捧清词渲俗襟。唯根吟归沧海去，泣珠何计报恩深。

秋去春来能守信，暖风凉雨饱相谙。再依大厦虽知许，久污雕梁却自惭。深避鹰鹯投海岛，羡他鸳鹭戏江潭。只将名品齐黄雀，独让衔环意未甘。

海槎虽定隔年回，衣锦还乡愧不才。暂别芜城当叶落，远寻蓬岛趁花开。谷莺遥想高飞去，（原注：时杨生有随计〖高丽本计作行〗之计。）辽豕宁惭再献来。好把壮心谋后会，广陵风月待衔杯。

自古虽夸昼锦行，长卿翁子占虚名。既传国信兼家信，不独家荣国亦荣。万里始成归去计，一心先算却来程。望中遥想深恩处，三朵仙山目畔横。-313-。

每恨尘中厄宦涂，数年深喜识麻姑。

海山遥望晓烟浓，百幅帆张万里风。悲莫悲兮儿女事，不须怊怅别离中。

楚天萧瑟碧云秋，旟隼高飞访叶舟。万里乘槎从此去，预愁魂断谢公楼。

荣禄危时未及亲，莫嗟歧路𫏐劳身。今朝远别无他语，一片心须不愧人。

残日塞鸿高的的，暮烟汀树远依依。此时回首情何限，天际孤帆窣浪飞。

巉嵒绝顶欲摩天，海日初开一朵莲。势削不容凡树木，格高唯惹好云烟。点苏寒影妆新雪，戛玉清音喷细泉。静想蓬莱只如此，应当月夜会群仙。

骤雪翻霜千万重，往来弦望蹑前踪。见君终更能怀信，惭我趋时尽放慵。石壁战声飞霹雳，云峰倒影撼芙蓉。因思宗悫长风语，壮气横生忆卧龙。-314-。

远看还似雪花飞，弱质由来不自持。聚散只凭潮浪簸，高低况被海风吹。烟笼静练入行绝，日射凝霜鹤步迟。别恨满怀吟到夜，那堪又值月圆时。

望中旌斾忽缤纷，疑是横行出塞军。猛焰燎空欺落日，狂烟遮野截归云。莫嫌牛马皆妨牧，须喜狐狸尽丧群。只恐风驱上山去，虚教玉石一时焚。

石罅根危叶易干，风霜偏觉见摧残。已饶野菊夸秋艳，应羡岩松保岁寒。可惜含芳临碧海，谁能移植到朱栏。与凡草木还殊品，只恐樵夫一例看。

慢随花浪飘飘然，轻摆毛衣真水仙。出没自由尘外境，往来□□洞中天。稻粱滋味好不识，风月性灵深可怜。想得漆园蝴蝶梦，只应如我对君眠。

万古天成胜琢磨，高高顶上立青螺。永无飞溜侵凌得，唯有闲云拨触多。峻影每先迎海日，危形长恐坠潮波。纵饶蕴玉谁回顾，举世谋身笑卞和。

-315-不材终得老烟霞，涧底何如在海涯。日引暮阴齐岛树，风敲夜子落潮沙。自能盘石根长固，岂恨凌云路尚赊。莫讶低颜无所愧，栋梁堪入晏婴家。

白云岩畔立仙姝，一簇烟萝倚画图。丽色也知于世有，闲情长得似君无。宿妆含露疑垂泣，醉态迎风欲待扶。吟对寒林却惆怅，山中犹自辨荣枯。

琴曲虽夸妙手弹，远轮云底响珊珊。静无纤垢侵金镜，时有轻飔触玉盘。呜咽张良言未用，潺湲孙楚枕应寒。寻思堪惜清冷色，流入沧溟便一般。

与君相见且歌吟，莫恨流年挫壮心。幸得东风已迎路，好花时节到鸡林。

知尔新从海外来，晓窗吟坐思难裁。堪怜时复撼书幌，似报故园花欲开。

鸥鹭分飞高复低，远汀幽草欲萋萋。此时千里万里意，目极暮云翻自迷。

山面懒云风恼散，岸头顽雪日欺销。独吟光景情何限，犹赖沙鸥伴寂寥。-316-。

潮波静退步登沙，落日山头簇暮霞。春色不应长恼我，看看即醉故园花。

目极烟波浩渺间，晓乌飞处认乡关。旅愁从此休凋鬓，行色偏能助破颜。浪蹙沙头花扑岸，云妆石顶叶笼山。寄言来往鸱夷子，谁把千金解买闲。

海畔云庵倚碧螺，远离尘日称僧家。劝君休问芭蕉喻，看取春风撼浪花。

广陵城畔别蛾眉，岂料相逢在海涯。只恐观音菩萨惜，临行不敢折纤枝。（〖1〗以上三十首诗见《桂苑笔耕集》第二十卷。〖2〗按南京图书馆藏有高丽活字印本《桂苑笔耕集》二十卷，前有高丽人洪奭周、徐有矩二序。特节录徐有矩序中有涉崔致远行事者如次，其文曰：“《桂苑笔耕集》二十卷，新罗孤云崔公在唐淮南幕府时公私应酬之作，而东还之后，手编表进于朝者也。公名致远，字海夫，孤云其号也。湖南之沃沟〖新罗地名〗人。幼颖慧绝伦，年十二，从商舶入中原。十八举进士第。久之，调溧水县尉，任满而罢。时值黄巢之乱，诸道得营都统高骈开府淮南，辟公为都统巡官，凡表状文告，皆出公手。其《讨黄巢檄》，天下传诵。奏除殿中侍御史，赐绯鱼袋。后四年，充国信使东归，事宪康王、定康王为翰林学士、兵部侍郎，出为武城太守。真圣时，契家入江阳郡伽倻山以终焉。葬在湖西之鸿山。……”）-317-。

芙蓉零落秋池雨，杨柳萧疏晓岸风。神思只劳书卷上，年光任过酒杯中。

画角声中朝暮浪，青山影里古今人。烟低紫陌千行柳，日暮朱楼一曲歌。洛水波声新草树，嵩山云影旧楼台。云布长天龙势逸，风高秋月雁行齐。风递莺声喧座上，日移花影倒林中。芳园醉散花盈袖，幽迳吟归月在帷。极目远山烟外暮，伤心归棹月边迟。

秋风唯苦吟，举世少知音。窗前三更雨，灯前万里心。（金东勋云见《东文选》卷十九）。

-1243-登临𫏐隔路歧尘，吟想兴亡恨益新。画角声中朝暮浪，青山影里古今人。霜摧玉树花无主，风暖金陵草自春。赖有谢家余景在，常叫词客爽精神。

自识君来几度别，此回相别恨重重。干戈到处方多事，诗酒何时得再逢。远树参差江畔路，寒云零落马前峰。行行遇景传新作，莫学嵇康尽放慵。

孤蓬再此接恩辉，吟对秋风怅有违。门柳己凋新岁叶，旅人犹着去年衣。路迷霄汉愁中老，家隔烟波梦里归。自叹身如春社燕，画梁高处又来飞。

东风遍阅百般香，意绪偏饶柳带长。苏武书回深塞尽，庄周梦逐落花忙。好凭残景朝朝醉，难把离心寸寸量。正是浴沂时节日，旧游魂断白云乡。（以上五首录自《社会科学战线》一九八四年第四期刊何鸣雁《新罗诗人崔致远》一文）。

相逢暂乐楚山春，又欲分离泪满巾。莫怪临风偏怅望，异乡难遇故乡人。（《东文选》卷十九）。

狐能化美女，狸亦作书生。谁知异物类，幻惑同人形。变化尚非艰，操心良独难。欲辨真与伪，愿磨心-1244-镜看。（同前卷四）。

江南荡风俗，养女娇且怜。性冶耻针线，妆成调管弦。所学非雅音，多被春心牵。自谓芳华色，长占艳阳年。却笑邻家女，终朝弄机杼。机杼纵劳身，罗衣不到汝。（同前）。

愿言扃利门，不使损遗体。争奈探珠者，轻生入海底。心荣尘易染，心垢正难洗。澹泊与谁论，世路嗜甘醴。（同前）。

寂寞荒田侧，繁花压柔枝。香轻梅雨歇，影带麦风欹。车马谁见赏，蜂蝶徒相窥。自惭生地贱，堪恨人弃遗。（同前。以上五首皆录自《中央民族学院学报》一九八五年第一期刊金东勋《晚唐著名诗人崔致远》一文）。

粪墙师有诫，经笥我无惭。乱世成何事，唯添七不堪。（《大正藏》本《唐大荐福寺故寺主翻经大德法藏和尚传》）（按：此诗为崔致远天复四年春梦中遇宰予、边孝先二贤，前二句为二贤句，后二句为崔续成之。按：崔致远归国后诗，今获见十一首，附录于次，以便参考。）。

狂喷垒石吼重峦，人语难分咫尺间。常恐是非声到耳，故教流水尽笼山。（何鸣雁文引。又见《新增东国舆地-1245-胜览》卷三十）。

回身掉臂弄金丸，月转星浮满眼看。纵有宜僚那胜此，定知鲸海息波澜。

肩高项缩发崔嵬，攘臂群儒鬬酒杯。听得歌声人尽笑，夜头旗帜晓头催。

黄金面色是其人，手抱珠鞭役鬼神。疾步徐趍呈雅舞，宛如丹凤舞尧春。

蓬头蓝面异人间，押队来庭学舞鸾。打鼓冬冬风瑟瑟，南奔北跃也无端。

远涉流沙万里来，毛衣破尽着尘埃。摇头摆尾驯仁德，雄气宁同百兽才。（《三国史记》卷三二）。

终日低头弄笔端，从人杜口话心难。远离尘世虽堪喜，争奈风情未肯阑。影鬬晴霞红叶径，声连夜雨白云湍。吟魂对景无羇绊，四海深机忆道安。（《新增东国舆地胜览》卷三十）-1246-。

白云溪畔创仁寺，三十年来此住持。笑指门前一条路，才离山下有千歧。（《东文选》卷十九）。

僧乎莫道青山好，山好何事更出山。试看他日吾踪迹，一入青山更不还。（见《汉诗选集》。以上二首录自金东勋文。）。

东国花开洞，壶中别有天。仙人推玉枕，身世倏千年。（见赵书印编《韩国文苑》卷七，注出《择里志》题注云：“宣庙时有僧得之岩石间云。”）。

烟峦簇簇水溶溶，镜里人家对碧峰。何处孤帆饱风去，瞥然飞鸟杳无踪。（录自韦旭升《朝鲜文学史》）（按：据金东勋说，崔诗除《全唐诗逸》及《桂苑笔耕集》〖已收《全唐诗补逸》〗所收外，《三国史记》存五首，《东文选》收三十首，另见于石刻、方志者尚有十余首，共存百首左右。今所得仅二十余首，尚缺二十首左右。据前引各文所述，未见者有《饶州鄱阳亭》、《夜赠乐官》、《芋江驿湾》、《赠智光上人》等。又按：《朝鲜文学史》录崔匡裕《长安春日有感》云：“麻衣难拂路歧尘，鬓改颜衰晓镜新。上国好花愁里艳，故园芳树梦中春。扁舟烟月思浮海，羸马关河倦问津。只为未酬萤雪志，绿杨莺语太伤神。”又谓其另有《郊居呈知己》、《忆南李处士》等诗，崔承祐有《送曹松入罗浮》、朴仁范有《九成宫怀古》、《泾州龙朔寺》、《江行呈张秀才》诗。诸诗皆新罗人在唐时所作，因未注出处，世次不明，又仅录一首，姑附识于此。）-1247-。

