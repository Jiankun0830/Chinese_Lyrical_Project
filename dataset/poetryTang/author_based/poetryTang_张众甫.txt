驯狎经时久，{衤离}褷短翮存。不随淮海变，空愧稻粱恩。独立秋天静，单栖夕露繁。欲飞还敛翼，讵敢望乘轩。

使臣方拥传，王事远辞家。震泽逢残雨，新丰过落花。水萍千叶散，风柳万条斜。何处看离恨，春江无限沙。

古渡大江滨，西南距要津。自当舟檝路，应济往来人。翻浪惊飞鸟，回风起绿蘋。君看波上客，岁晚独垂纶。

