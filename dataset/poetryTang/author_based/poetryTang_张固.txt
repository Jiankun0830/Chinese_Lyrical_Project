山南山北郁嵯峨，千古声名保不磨，笑入醉乡聊偃卧，我临苔石重摩挲。（见影印天一阁藏《正德南康府志》卷十）。

鹿石晓寒云漠漠，虎溪春浅水潺潺。（见《舆地纪胜》卷三十《江州》）。

乱山青翠郡城东，爽节凭高一望通。交友会时丝管合，羽觞飞处笑言同。金英耀彩晴云外，玉树凝霜暮雨中。高咏已劳潘岳思，醉欢惭道自车公。

孤峰不与众山俦，直入青云势未休。会得乾坤融结意，擎天一柱在南州。

