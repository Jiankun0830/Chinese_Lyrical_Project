长安大雪天，鸟雀难相觅。其中豪贵家，捣椒泥四壁。到处𦶟红炉，周回下罗幂。暖手调金丝，蘸甲斟琼液。醉唱玉尘飞，困融香汗滴。岂知饥寒人，手脚生皴劈。

著牙卖朱紫，断钱赊举选。华山秀作英雄骨，黄河泻出纵横才。梦破青霄春，烟霞无去尘。若夸郭璞五色笔，江淹却是寻常人。

上天知我忆其人，使向人间梦中见。

时清无大赦，何以安天下？直到赤眉来，始寻黄纸写，草草蠲赋与（《学海》本作“税”），忙忙点兵马。

祇爱轻与肥，不忧贫与贱。著牙卖朱紫，断钱賖举选。（均见何光远《鉴诫录》卷九）（〖1〗《鉴戒录》云：“又驾在蜀日，孜著杂言数百篇，伤时颇切，其一首两联云〖略〗。”前二句，《全唐诗》卷六百七已据《唐诗纪事》收入。）。

