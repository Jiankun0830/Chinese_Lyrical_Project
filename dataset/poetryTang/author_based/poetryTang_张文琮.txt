和风习习，落景沉沉。俯映绿水，仰睎翠林。友朋好合，如□瑟琴。勉矣君子，俱奉尧心。（《翰林学士集》）-670-（按：此诗原署“酆王友张文琮”。张步云《唐代逸诗辑存》收入。）。

戒途飞万里，回首望三秦。忽见天山雪，还疑上苑春。玉痕垂泪粉，罗袂拂胡尘。为得胡中曲，还悲远嫁人。

梁山镇地险，积石阻云端。深谷下寥廓，层岩上郁盘。飞梁架绝岭，栈道接危峦。揽辔独长息，方知斯路难。

假寐怀古人，夙兴瞻晓月。通晨禁门启，冠盖趋朝谒。霜霭清九衢，霞光照双阙。纷纶文物纪，焕烂声明发。腰剑动陆离，鸣玉和清越。

梁山镇地险，积石阻云端。深谷下寥廓，层岩上郁盘。飞梁驾绝岭，栈道接危峦。揽辔独长息，方知斯路难。

戒途飞万里，回首望三秦。忽见天山雪，还疑上苑春。玉痕垂粉泪，罗袂拂胡尘。为得胡中曲，还悲远嫁人。

标名资上善，流派表灵长。地图罗四渎，天文载五潢。方流涵玉润，圆折动珠光。独有蒙园吏，栖偃玩濠梁。

造舟浮渭日，鞭石表秦初。星文遥写汉，虹势尚凌虚。已授文成履，空题武骑书。别有临濠上，栖偃独观鱼。

花萼映芳丛，参差间早红。因风时落砌，杂雨乍浮空。影照凤池水，香飘鸡树风。岂不爱攀折，希君怀袖中。

