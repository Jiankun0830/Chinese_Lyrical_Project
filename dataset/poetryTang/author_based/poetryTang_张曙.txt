千里江山陪骥尾，五更风水失龙鳞。昨夜浣花溪上雨，绿杨芳草为何人。

枕障熏炉隔绣帷，二年终日苦相思，杏花明月始应知。天上人间何处去，旧欢新梦觉来时，黄昏微雨画帘垂。

江风起兮江楼春，千里万里兮愁杀人。楼前芳草兮关山道，江上孤帆兮杨柳津。是何贶（《全唐文》作“况”）我兮击拊，眷我兮殷勤。（见宋史绳祖《学斋占毕》卷二、《全唐文》卷八二九）（按：史绳祖云此篇“巴州郡楼尚有碑刻，曾祖作巴倅时，曾有墨本藏之家。”拟题为《击瓯赋》。杜文澜《古谣谚》卷九二则拟题为《游巴州东楼歌》。）。

每岁听蝉处，那将此际同。孤村寒色里，野店夕阳中。（见《能改斋漫录》卷八。为原诗的前四句。）。

