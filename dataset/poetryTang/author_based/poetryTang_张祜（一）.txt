空（按《全唐诗》卷五百十及卷五百十一编张祜诗二卷，又卷八百七十收谐谑诗二首，其中《戏颜郎中骑中骑腊诗》一首已见正卷，盖复出，又卷八百八十三补遗卷有诗五首。本编所辑四卷，均所未及。今从北京图书馆藏南宋蜀刻本《张承吉文集》、《永乐大典》、韦庄《又玄集》、《太平广记》引唐康骈《剧谈录》、唐冯翊子《桂苑丛谈》等书录出之。祜，诸书或有作祐者，误。）。

慈乌色似漆，孔雀尾如金。内外既相及，圣人空理心。（此以下均见南宋蜀刻本《张承吉文集》卷六。）。

十年狂是酒，一世癖缘诗。剩物心长厌，闲书性理不违。补窠新燕子，争食乳鸦儿。幸尔邻家竹，春来又许移。

-179-小院新栽柳，深窗古画屏。屋塼悬蜴蜥，虫网碍蜻蜓。启轴怜孤进，添杯虑独醒。殷勤东郭外，春麦又苗青。

闷看垂檐雨，闲寻小院芳。壁泥根长麦，篱柱叶生杨。旋碾新茶试，生开嫩酒尝。看看花渐老，无复滞春光。

俗人无语诏，病客少经过。种竹怜茎少，移花喜日多。唯精《左氏传》，不养右军鹅。

远对三茅岭，踈开一槿篱。人怜贫好学，自笑老吟诗。仰腹猕猴睡，斜身蝘蜒痴。殷勤谢庄叟，栎社更何疑。

退居三亩地，聊复谢喧卑。尽日题书标，无风下钓丝。蚰蜒过竹节，翡翠抱芦枝。惆怅是临水，星星蓬鬓垂。-180-。

鸟逸溪云静，人行野岸稀。茅峰三点翠，练水一条辉。晚蝶花心少，阴莹草里微。何妨孟朱舍，夜饮醉歌归。

南亩山光对，西郊日影斜。碧抽书带草，红节米囊花。夜跣尝琴室，昏岷自酒家。何妨人不到，私酌是侯芭。

野岸烟花好，东园自插篱。茈姑交宛叶，喜子抱游丝。尽日人稀到，终年井不窥。何当谢贞白，《真诰》是吾师。

远郭浸烟波，村桥入薜萝。水虵惊去疾，山鸟自来多。夜月倾壶酒，春风就榜歌。

五里波{氵公}郭，扁舟棹到门。水经春雨涨，山近夕阳温。㶉鶆穿芦叶，蟛蟖上竹根。忧来欲谁话，犹赖酒盈樽。

-181-村桥路不端，数里就回湍。积壤连泾脉，高林上笋竿。早尝甘蔗淡，生摘琵琶酸。（“琵琶”，严寿澄校《张祜诗集》云：疑“枇杷”之误。）好是去尘俗，烟花长一栏。

晓日明高柳，春池合细萍。燕巢通蜴蜥，鱼网漏蜻蜒。汩没非兼济，终穷是独醒。

三峰前望峻，一派上游斜。雨过离披草，风吹颠倒查。拂林山鹊翅，丛岸野裳（望疑“裳”为“棠”之误。）花。好是醉中舞，村桥行数家。

碧草分遥岸，清池入细流。投铺虚饮马，自物且垂钩。小鸟闻批颊，征虫弄印头。（“征”，严云：疑当作“征”。《海录碎事》卷二十二引此二句，正作“微”字。）何妨一壶酒，远远棹扁舟。

端居无外事，长日卧烟岚。树影侵篱北，花香自水南。酒肠婴女笑，碁路老僧谙。似此成乖懒，嵇康七不堪。-182-。

一迳遶荒陂，渟洿是小池。红蕉心半卷，白练尾长垂。倒箧缠书带，寻竿解钓丝。聊当事山履，远与白云期。

久病无行意，溪亭益到稀。月回秋扇影，萤落夜琴微。沧海尚凝棹，木山谁采薇？佳期不可俟，空羡燕西归。

碧溪穷欲尽，回棹喜山家。曲岸深迷竹，平滩下见沙。悬窠巧妇子，拂水剪刀花。好是栖心地，人间路不遐。

僻居成懒病，春至强耕蚕。后港通围竹，前溪下檐柑。旧巢飞巧妇，新叶长宜男。且赖身无事，穷愁亦自甘。

小槛云低处，高廊雨过时。鹿胎含笋箨，猿臂长松枝。旧匣藏钩轸，沉查骨钓丝。（“骨”，严云：疑当作“罥”。）平生心未远，徒欲效鸱夷。-183-。

春醪尽数杯，竹迳坐深苔。鸟道思归乐，人呼隐去来。溪花流作片，雨叶烂成堆。访戴值兹夕，何妨乘兴回。

洛下无名客，江南不系舟。病身黄叶晚，诗思碧云秋。雀语嘉宾笑，蛩鸣懒妇愁。幸因重酝热，聊作醉乡游。

余生唯爱酒，师长是山翁。定葬槽丘下，须沉酿瓮中。鹈鸪春作鸟，舂黍夏为虫。会入醉乡去，为君成醉风。

翠竹千竿耸，青池一面临。白烟生草末，黄粉露花心。簇脚蟏蛸桂，（望疑“桂”为“挂”之误。）抛身翡翠沉。

沧海一遗民，诗书尽老身。不逢青眼旧，争奈白头新。小小调茶鼎，铢铢定药斤。空疏更谁问，赖与酒家邻。-184-。

南国久无悰，东郊自养蒙。老年孤枕在，愁夜一樽空。涝水闻歌女，枯枝见宛童。秋来因揽镜，强欲理衰蓬。

郊园日牢落，无意及壶飧。大笑俯尘甑，高歌敲酒盆。汲池浇韭垄，占石坐松根。未免犹随俗，长竿挂一裈。

三年江海客，长日犯埃氛。失脚远行地，无心空羡云。愚非宁武子，蔽是卓文君。以此图终计，深栖麋鹿群。

卜筑寄云阳，穿池面草堂。寻常登峻岭，丈六得奇彊。井鲋依颓甃，邻花出败墙。

美人殊不见，惆怅望行云。竹翠静含粉，榴花轻曳裙。婵娟非月色，散漫是兰薫。无复荆王梦，子规空夜闻。

-185-佳期楚云外，寂寞是春华。昔去轩车远，今来衣带赊。生风贝母叶，活艳鼠姑花。惆望碧江阻，梦{云/鬼}云陟遐。

（按此第一首亦见《永乐大典》卷二二七一、七模、湖字临平湖条〖二函二十册〗。又清初沈谦《临平记》卷四亦载之。题曰《过临平湖》，即将两书异字校注于下。）。

三月平湖浪（《大典》及《临平记》作“草”。）欲齐，绿杨分映（《临平记》作“影”。）入长堤。田家起处乌龙（《临平记》作“犹”。）静，（《大典》及《临平记》作“吠”。）酒客醒时谢豹啼。溪（《大典》及《临平记》作“山”）槛正当莲叶渚，水泾新麦稻苗畦。（《大典》作“水堘新擘稻秧畦”，《临平记》作“水塍新筑稻秧畦”。）人间谩说多歧路，咫尺神仙洞却迷。（《临平记》作“路欲迷”。）。

一角横查碍小滩，渔舟稍稍避回湍。鹿蹄踏叶暮山响，龟壳曝沙春水寒。诗句近吟知律变，《易》书穷讨觉才难。风光好处自携酌，归去醉扶花药栏。

散髪垂肩久不簪，竹床推椀就藤阴。涧傍春渡水流急，山半夜归云色深。拂槛数竿为去处，随波一叶是浮沉。世间年少正行乐，应笑老人无事心。

一年江海恣狂游，夜宿倡家晓上楼。嗜酒几曾群从小，为文多是讽诸侯。逢人说剑三攘臂，对镜吟诗-186-一掉头。今日更来憔悴意，不堪风月满扬州。（此以下均见南宋蜀刻本《张承吉文集》卷七。）。

高公宠岁赐白衣裳，惊讶灾天雪满箱。乍展轻烟总手滑，如披薄雾觉身凉。谁家纤素秋蟾色，何处丝抽嫩异香？珍重六铢无可赠，空凭七字当琼浆。

二升酸醋瓦瓶盛，请得姑嫜十日程。赤黑画眉临水笑，草鞋苞脚逐风行。黄丝髪乱梳橑紧，青{衤宁}裙高种掠轻。想得到家相见后，父娘由唤小时名。

飞阁层层茂苑间，夏凉秋晚屙登攀。万家前后皆临水，四槛高低尽见山。何事越王侵敌国，不妨辽鹤唁人寰。五湖直下须归去，自笑身闲迹未闲。

金紫清门美丈夫，圣人忧地诏分符。犹将俭德同朝客，不着尊官傲世儒。经术在心长说体，吏材临事必开模。西来郡界逢乡老，尽说而今是坦途。

雨露恩重棣萼繁，一时旌旆刊雄藩。权经两使材尤重，位近三台道益尊。江海豁开为气岸，河隍坚画在心源。门阑尽是云霄客，应念于陵独灌园。-187-。

三地分符宠更深，两方旌斾日骎骎。蛟龙可是池中物，鳯鸟无非阁上音。世重才人皆立绩，客依公子尽推心。犹思谢尚经牛渚，曾听袁宏一夜吟。

出告游方是素辞，喜君回棹不逾时。荆门暮指连山远，郢国春归上水迟。樽酒惜离文举坐，郡斋谁覆中宣碁。（《舆地纪胜》卷六五引以上四句，“中宣”作“仲宣”，是。）殷勤莫忘趋庭日，学礼三余已学诗。

草雾辉辉柳色新，前山差掩黛眉频。碧溪潮涨碁侵夜，红树花深醉度春。几恨今年提已过，翻悲昨日事成尘。可知屈转江南郡，还就封州咏白蘋。

重楼高桍两檐开，晓夕风云会振雷。中国最推鼙鼓地，大臣先选陈梁材。马悲塞北千群牧，雁到城南一半回。从此圣朝思将帅，上衣须脱食须推。

-188-宴宾容易小筵成，隼击秋原助放情。红袖退行鞍上语，白眉迂步马前迎。一冬霜意先黄叶，两路风威动翠旌。须道孔融樽已满，不劳台下说余酲。

蹑石攀云一迳危，粉廊朱槛眺江湄。青山半在潮来处，碧海先看月满时。树色转烟城斗峻，水光浮草岸遥卑。西楼又起公羊意，坐对寒潮向渺弥。

谢亭烟月泛清流，千载溪山一造舟。风定远帆依郡郭，夜深寒笛起江楼。张凭逆旅逢新唱，王粲从军值胜游。长爱征南杜公意，不将余力碍《春秋》。

富平津路远陵开，武库森森又姓裴。高步已吟携手句，上闻初喜造舟才。霜明华表尘初静，月正栏干斗乍回。犹忆醉歌南浦夜，五更人过万声雷。

南下丹阳一水湾，陋居瓢饮是希颜。来为野鸟入春郭，去作溪云归夜山。蓬鬓已衰言必贱，竹门虽立意无关。陶潜惠远如相爱，朝访遗民暮却还。

日暮空斋对小溪，远村归岸醉如泥。杜鹃花茫然杜鹃叫，乌臼叶生乌臼啼。（严云：“颔联二句见《唐诗纪事》，‘花落’作‘花前。’”又见《海录碎事》卷二十二、《全唐诗》卷五一一，“花落”作“花发”，“叶生”作“花生”。）野食不妨菰作饭，园蔬何必-189-稻为虀。辛勤最爱孟光意，除却梁鸿无急妻。

牢落东溪满鬓丝，一身扶杖二男随。（《全唐诗》卷五一一据《野客丛书》收此句。）鸣鸠在处携书卷，科斗生时想墨池。日夕爱琴怜犬子，春风咏雪喜胡儿。我家命驾还千里，别与鲈鱼为后期。

寂寞春风意未降，酒狂诗癖旧无双。柳花飞处曾逢雪，桃叶开提忆渡江。自古不堪居陋巷，从今休更犯危邦。圣朝何用询名姓，从放书生老北窗。

南穷海徼北天涯，惆怅亡羊是路歧。眼下已隳梁武佛，耳中犹听魏文诗。三茅道士朝携手，五柳先生夜对棋。自向庐山为一社，百年生计任婴儿。

晨起常掻两鬓丝，小亭深坐一洿池。墙头鸜鹆隈花叶，水面蜻蜓寄草枝。赖得木奴些子力，生憎鱼婢苦顽痴。扁舟远棹寻春处，竹榼新醪喜自随。-190-。

君子清明致自强，大寮佥语美公方。长才上拔孤摽日，利剑新磨一匣霜。千里早时知逸足，片言中夜许刚肠。已知金石终无变，应蓄归休在智囊。

浮生扰扰务华虚，未胜东归重结庐。自已忘言师靖节，聘関真隐慕玄居。无机坐上休扪虱，失脚溪头便钓鱼。唯恨世间些子事，两茎衰髪为人梳。

时贤近丧若山崖，却赖青云望素乖。强似鹓鸾趍宦达，可胜藜藿伴僧斋。一壶酒外终无事，万卷书中死便埋。唯是江东道门子，许询长说是吾侪。

南国僧游二十年，却因无任访生缘。风回建业秋归寺，月满秦淮夜到舡。故老尽成双鬓雪，旧房深鏁一林烟。莫言了悟为真理，不叹兴亡在眼前。

空-191-。

三亩溪田竹迳通，道情交态只渔翁。青山夜入孤帆远，碧水秋澄一槛空。自以蛙声为鼓乐，聊将早色当屏风。莫言酷学无知己，未必王音不荐雄。

几年垂钓碧江浔，长爱严陵是此心。万壑深秋闻伐木，一溪长日看淘金。桑生垅上螟蛉挂，竹在沙头翡翠沉。唯道石田堪种黍，不将衰髪羡华簪。-192-。

