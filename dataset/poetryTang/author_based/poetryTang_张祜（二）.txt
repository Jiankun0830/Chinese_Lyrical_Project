黠虏构搀抢，（应作“欃枪”或“搀枪”。）将军首出征。万人旗下泣，一马陈前行。对敌枭心死，冲围虎力生。雪霜齐擐甲，风雨骤扬兵。指点看鞭势，喧呼认前声。狂胡追过碛，贵主夺还京。黑夜星华朗，黄昏火号明。无非刀笔吏，独传说时英。（本卷均见南宋蜀刻本《张承吉文集》卷八。）。

二年离子载，发迹自江南。马上行寻度，途中语再三。始因穷去魏，河北战方酣。后以文投许，淮西难未戡。谪官逢李涉，狂客见刘弇。失意怜初话，多端耻旧谙。茶风无奈笔，酒秃不胜簪。几郁胸中恨，聊当遂剧谈。

朱阁鳞虚构，环瞻极水乡。青螺蔟山色，白练展湖光。矗户浮云过，斜轩早雁翔。万檐攒肆邸，千叶溢津航。叠供儳寒碧，飞窗漏夕阳。月轮霄辗栋，风铎曙铿廊。塔耸尖层出，河萦小派长。因还九霄上，凝步独成章。-193-。

见说韩员外，声华溢九垓。大川舟欲济，荒草路初开。耸地千浔壁，（“千浔”，疑应作“千寻”。）森云百丈材。狂波心上涌，骤雨笔前来。后学无人誉，先贤亦自媒。还闻孔融表，曾荐祢衡才。

十里江城下渺漫，两层门上倚栏干。偏宜竹翠山长润，早见梅花地少寒。沙觜渐平人改路，潮痕初静鸟移滩。高楼酒夜谁家笛，一曲《凉州》梦里残。

（按《全唐诗》卷五一一收此诗之前四句，缺其后半。题作《江上旅伯呈杜员外》，今全录之。）牛渚南来沙岸长，远吟佳句望池阳。野人未必非毛遂，太守还须是孟尝。江郡风流今绝世，杜陵才子旧为郎。不妨酒夜因闲语，别指东山是醉乡。

津亭一望海西壖，旧说湖开是几年。风起半山云出寺，雨余深岸水平舡。竹林上拔高高笋，荷叶中藏小小莲。长爱向南些子地，两三家近野唐边。

陋巷长闻君子穷，我生宁免因儒宫。辛勤自灌一畦韭，卤莽还开三径蓬。竹下喜逢青眼士，草中甘作-194-白头翁。佳期日暮不知处，把钩（陈九思同志谓是“钓”字之讹。）徒吟江上风。

（按此诗亦见《永乐大典》卷一三四五○“二寘”“士”字“处士”条。〖十四函一百三十七册〗。）读尽儒书鬓皓然，身游城市（《大典》作“下”）意林泉。已因骏马成三迳，犹恨胡麻欠一廛。真玉比来曾不磷，直钩从此更谁怜？遗民莫恨无高躅，陶令而今亦甚贤。

（按此诗亦见《永乐大典》卷一一○○○“六姥”“府”字“明府”条。〖十一函一百十册〗）仙令东来值胜游，人间稀遇一扁舟。万重山色军江徼，十里溪声到县楼。吏隐不妨彭泽远，公才多谢武城优。生疏莫笑沧浪叟，白首直竿是直钩。

溪流照槛肃埃氛，百里秋光草树分。青壁峻时山背日，碧潭空处水销云。千寻下彻鱼无隐，一点高飞鹭出群。回首故乡人未去，乱蝉声噪不堪闻。

青娥十五柘枝人，玉鳯双翘翠帽新。罗带却翻柔紫袖，锦靴前踏没红茵。深情记处常低眼，急拍来时旋折身。愁见曲终如梦觉，又迷烟水汉江滨。

-195-红筵高设画堂开，小妓妆成为舞催。珠帽著听歌遍匝，锦靴行踏鼓声来。纤纤玉笋罗衫撮，戢戢金星钿带回。长恐周瑜一私顾，不教闲客望瑶台。

鸳带排方镂绿牙，紫罗衫卷合懽花。当筵舞汗销胸雪，入破凝姿动脸霞。帽侧蹙腰铃数转，亚身招拍腕频斜。须臾曲罢归何处？称道巫山是我家。

东城晓出静尘埃，紫画神旗向日开。锦袖半攘争捧辔，银鞍不下小传杯。马盘草上朱弓满，雁落云中白羽回。晚向三通残鼓尽，北原千骑卷行来。

城衘西面驿堤连，十里长江夜看舡。渔市月中人静过，酒家灯下犬长眠。龙笻迥泊滩声下，略彴深行树影边。唯是南风还小瘴，与他归去避衰年。

南去长沙又几程，二妃来死我来行。人归五岭暮天碧，日下三湘寒水清。远地毒虵冬不蛰，深山古木夜为精。伤心灵迹在何处？斑竹庙前风雨声。

紫霄峰下草堂仙，千载空梁石磬悬。白气夜生龙在水，碧云秋断鹤归天。竹廊影过中庭月，松槛声来-196-半壁泉。明日又为浮世恨，满山行路梦依然。（见《吉石庵丛书》本陈舜俞《庐山记》卷四，题作《简寂观》，“空梁”作“空遗”，“竹廊”作“空遗”，“竹廊”作“竹房”，“銮过”作“影占”，“行路”作“徒积”。）。

海内诸侯最屈名，不妨中立自经营。文翁莫猒分符久，韩信终须仗钺行。静以军威齐虎士，别将才力诮儒生。亲笔几话南迁客，未必无忧是早荣。

结束翩翩肯寡悰，早时强学已三冬。鲤庭趍日通明训，郑曲归时美盛宗。摘句竞推梁记室，谈经今绍汉司农。异闻不暇陈亢问，尔德无非是孝恭。

阿房宫尽客谁来，可惜连云万户开。秦地起为千载业，楚兵焚作一场灰。应知长者名终在，祇是生人意不回。何事暴成还暴废，祖龙须死项须摧。

慢眉童子语惺惺，实为天主自有灵。（“主”，严疑“生”之误。）可惜绿丝梳黛髻，枉将纤手把铜瓶。低回綩态传师教，更学吴音诵梵经。不似俗家诸姊妹，朝朝画得两蛾青。-197-。

三年此路却回头，认得湖山是旧游。百里镜中明月夜，万重屏外碧云秋。竹林雨过谁家宅，杨叶风生河处楼。

小亭移宴近云端，十里山图马上看。青壁远光凌鸟峻，碧湖深影鉴人寒。诗成病愈生犀角，酒引娇娃活牡丹。归去不须愁暮雨，高唐神女属仙坛。

万仞危峰厌渺漫，碧云梢上倚栏干。云横海雁天风夕，月照城鸦水雾寒。行客待潮来远渡，居人瞻火去平滩。萧条醉卧谁家笛，一曲《梁州》梦里残。

楚人玉琴怨声苦，客欲听时尽怀土。别鹤朝辞沧海云，悲风夜入潇湘雨。弄之不难听者难，金徽冷冷流水寒。一曲自然堪下泪，三山不忍向君弹。

高山路傍射虎儿，执弓走箭如星驰。一夫中虎人所异，万夫围虎人不知。岗头少年羞弓箭，从此誓心休射虎。更使山头白额来，万金悬赏如泥土。

-198-小儿行把街中剧，千年{礻平}斗铜衣碧。将金换得试磨看，俄见洞门深一尺。夜深时出仰照天，二十八宿中相连。青龙耀跃麟眼动，神鬼不敢当庭总之。明朝擎出游都市，一半狐狸落城死。

西去山门五里程，粉牌书字甚分明。萧帝坏陵深虎迹，广师遗院闭松声。长廊画剥僧形影，古壁尘昏客姓名。何必更将空理遣，眼前人事已浮生。

微风和暖日鲜明，草色迷人向渭城。越客卷帘闲不语，楚娥攀树独含情。红垂菓蒂樱珠重，黄点花鬓粉蝶轻。（“鬓”，严疑“须”之误。）自是青楼无近信，莫将心事问卿卿。

翠羽朱冠碧树鸡，未鸣先下短墙啼。窗间谢女青蛾敛，门外萧郎白马嘶。斜汉繁星当烛尽，淡烟残月映花迷。景阳宫里晨锺动，不语垂鞭上柳堤。（《全唐诗》卷五七八作温庭筠诗，题作《赠知音》。别《才调集》卷二、《文苑英华》卷二八八亦作温诗。）。

倚云宫阙已平芜，东望连天到海隅。文物六朝兴废地，江山万里帝王都。只闻丞相夷三族，不见扁舟泛五湖。遥想永嘉南过日，洛阳风景尽归吴。-199-。

隋季穷兵复濬川，自为猛虎可周旋。锦帆东去不归日，汴水西来无尽年。本欲山河传百二，谁知锺鼎已三千。那堪重问江都事，回望空悲绿树烟。

世事空悲衰复荣，慿音一望更添情。红颜只向爱中尽，芳草先从愁处生。佳气蔼空迷鳯阙，绿杨抵水挠宫城。（“挠”，严疑当作“绕”。）游执行驻马烟花外，玉笛不利何处声。

自省论心意不疑，五年风水因追随。怜君有玉曾三献，顾我无才忝一枝。烟隔灞亭人去日，雨迷秦树雁归时。那知此夏樽前别，却遣相如叹路歧。

空-200-。

诏书频降尽论边，将择英雄相卜贤。河陇已耕曾殁（陈九思同志疑当作“没”。）地，犬羊谁辩却朝天。高悬日月胡沙外，遥拜旌旗汉垒前。共感垂衣匡济力，华夷同见太平年。

圣明神武尚营边，我是何人不控弦。身着貂裘随十万，心思白社隔三千。云沉古戍初寒日，雁下平陂欲雪天。却为恩深归未得，许随车骑勒燕然。

鉴地栽芦贮碧流，临轩一望似汀洲。{卄/忩}笼好映淮南树，疏野偏直海上鸥。历历迎风欹枕晓，萧萧和雨卷帘秋。君看范蠡功成公然上道烟波无去舟。（见《全芳备祖后集》卷十二《芦》，缺题。）。

家寄东吴西入秦，三年虚度帝城春。流光渐渐到华髪，离恨萧萧生白蘋。楚梦觉来愁翠被，越吟声尽怨芳尘。更闻玉笛吹明月，一曲风前泪满巾。

古寺层层结构劳，土冈前面峻如濠。露云竹翠石桥冷，风起松声山殿高。日色动廊开木槿，夜阴生院结蒲桃。西龛禅客不相得，一片旧阶行几遭。-201-。

筑室枕隋流，贫居喜自由。未为齐国悲，争免鲁人丘。不畏长堪耻，无成久更羞。家须男子继，国合丈夫忧。茍利他相与，诛当我自求。轮回翻碍直，剑折却思柔。老虎终开眼，微虫会叩头。但令吾舌在，何畏不封侯。

小邑不劳贤，心期胜地偏。树微青嶂耸，沙浅碧波旋。荡桨投昏岸，烧燔指湿烟。板檐傍眺寺，石路上登舡。水槛推衣浴，风轩侧枕眠。无因长寄此，吟和酒中仙。

北寺三年别，西湖十里程。山门桥上转，石路阁中行。地入千重险，江分一面平。引藤闻鼠乱，窥洞见龙惊。嶂月排檐出，屏风倚槛成。猿寻青壁过，树遶碧崖生。小殿灵云影，高廊下水声。何当还梦谢，尽我一诗情。

台殿耸高摽，钟声下小子遥。路分松到寺，山断石为桥。引水穿廊去，呼猿绕槛眺。海明初上月，法白正来潮。夏雨莲苞破，秋风桂子雕。（“夏雨”二句，《嘉泰会稽志》卷九引。《全唐诗》卷五一一据《海录碎事》收入。）乱云行没脚，欹树过低腰。嫩绿茶新焙，干黄竹旋烧。唯思闲事了，长此卧烟霄。-202-。

天纵韩公愈，才为出世英。言前风自正，笔下意先萌。尘土曾无迹，波澜不可名。词高碑益显，疏直事终明。片段随冰释，丝毫入镜清。文雕玉玺重，诗织锦梭轻。别得春王旨，深{氵公}《大雅》情。穷奇开蜀道，诡怪哭秦坑。骥逸终难袭，雕蹲力更生。谁当死后者，别为破规程。

古地摽图籍，新亭建梓材。水从三峡涨，人自九江来。宿涵曹推远，停骖谢喜陪。山形连岳去，草色尽天回。晚槛高墙出，晴郊古戍开。阳精动金矿，暗魄孕珠胎。竹换经冬叶，松移带雨栽。夜深南浦雁，春老北枝梅。山岘岭功初毕，汀洲咏几裁。仙游秪斯在，何用便蓬莱。-203-。

