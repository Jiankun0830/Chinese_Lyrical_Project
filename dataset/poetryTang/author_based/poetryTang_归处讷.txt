昂藏骑马出朱门，服色鲜华不可论。尽是杀人方始得，一丝丝上有冤魂。

草头灰面恶形仪，尽是军容表里儿。昔日水牛攀角上，而今细马劈腰骑。钱多内藏犹嫌少，位等三公尚厌卑。更有一般堪笑处，镀金牙齿咬银匙。

轻唇利舌傍侯门，送谄承颜日月新。爱与大官添弟子，能将小药献夫人。秤头不放分毫过，对面常如割骨贫。更有一般奸太{日煞}，聚钱唯趁买金银。

紫袍金带不须夸，动便经年镇海涯。争似我家田舍婿，朝驱牛去暮还家。

-449-十二年来匿父丧，三年之罪遣谁当。如今追荐应无益，已被牛头煮几场。（以上《鉴诫录》十《归生刺》）。

