-1177-。

法身无作化身作，薄伽玄应诸病药。啀喍闻响拟嗥吠，焰水觅鱼痴老鹤。（见《祖堂集》卷十八）。

年满七十七，老去是今日。任性自浮沉（《五灯会元》卷九作“无常在今日。日轮正当午”），两手攀屈膝。（见《景德传灯录》卷十一）。

滔滔不持戒，兀兀不坐禅。酽茶三两椀，意在镢头边。

一二二三子，平目复仰视。两口一无舌，即是吾宗旨。（见《五灯会元》卷九）。

何代隐荒丘，茅堂独寝幽。随缘三事衲，顿觉万缘休。貌古因持戒，身贫为少求。吾师登鸟量，物外绝追游。（《天圣广灯录》卷十二）。

