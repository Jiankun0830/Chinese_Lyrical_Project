不虑菩提远，焉将鹿苑遥。祇愁悬路险，非意业风飘。八塔难诚见，参著经劫烧。何其人愿满，目睹在今朝。

月夜瞻{日阝}路，浮云飒飒归。减书参去便，风急不听回。我国天岸北，他邦地角西。日南无有雁，谁为向林飞。-792-。

故里灯无主，他方宝树摧。神灵去何处，玉貌已成灰。忆想哀情切，悲君愿不随。孰知乡国路，空见白云归。（以上三诗均出《大正新修大藏经》第五十一册慧超撰《往五天竺国传》。参伯三五三二卷。）。

君恨西蕃远，余嗟东路长。道荒宏雪岭，险涧贼途倡。鸟飞惊峭嶷，人去□偏梁。平生不扪泪，今日洒千行。

冷雪牵冰合，寒风擘地烈。巨海冻漫坛，江河凌崖啮。龙门绝瀑布。井口盘蛇结。伴火上{肉亥}（垓）歌，焉能度播蜜。（上诗见《大藏经》二○八九号《游方记抄》中所载新罗僧慧超作《往五天竺国传》，略谓：“又从吐火罗国东行七日，至胡蜜王住城，当来于吐火罗国。逢汉使入蕃，略题四韵，取辞五言〖诗不重录〗。冬日在吐火罗逢雪述怀，五言〖诗不重录〗。此胡蜜王兵马少弱，不能自护，见属大{穴/是}所管。”云云。又曰：“过播蜜川，即至葱岭镇。”“开元十五年十一月上旬至安西。于时节度大使赵君……”云云。读此则两诗之作年可知矣。）-318-。

