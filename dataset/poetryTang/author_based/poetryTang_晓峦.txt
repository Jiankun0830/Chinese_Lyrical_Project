静见门庭紫气生，前山岚霭入楼青。玉坛醮罢鬼神喜，金鼎药成鸡犬灵。岩下水光分五色，壶中人寿过千龄。何当一日抛凡骨，骑取苍龙上杳冥。（《增广圣宋高僧诗选后集》卷中。）。

君游正值芳春月，蜀道千山皆秀发。溪边十里五里花，云上三峰五峰雪。君上匡山我旧居，松萝抛掷十矫饰要。君行试到山前问，山鸟只今相忆抚？（影印本《诗渊》第六册第四四四八页。）-1552-（按：此诗原署“唐僧峦”。唐诗人名相近者惟僧鸾与晓晓峦二人。此诗风格不类僧鸾之作，僧鸾又未见入蜀之迹，而晓峦恰为蜀僧，故暂定为晓峦作。）。

滩漱金沙过枕前，雨丝斜织曲尘烟。绿杨红杏宜寒食，紫雁黄鹂聒昼眠。（见明刻本《锦绣万花谷前集》卷三。《古今合璧事类备要前集》卷二录第二句。）。

杖履独游栽药圃，琴楼多在钓鱼船。晚来花下敲门者，不是神仙即酒仙。（见前书卷二五“隐逸”门。）。

临水鹤窥行道影，隔云僧认读书声。（同前。）。

