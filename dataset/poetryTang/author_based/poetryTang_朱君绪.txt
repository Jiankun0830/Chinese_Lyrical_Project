-1605-。

弟子仰法师，敢启有所陈。众生暗塞久，思闻至法音。大慈开长夜，设化万劫新。主人建福斋，延及四辈人。

斋直道所务，妙品元始贵。故设祖劫桥，广度诸民物。尔曰设清斋，帐座罗五色。天仙游诞上，五帝列方职。功曹传符命，拥卫左右直。我升龙舆座。玉梯附机息。神霄助授护，天魔不举目。五神不移动，披宣太上域。

大道无为中，积气运起形。为众设桥梁，故遗无等经。修之得长乐，莫有三界生。烧去六尘垢，一心静念听。

妙品演布化，迢迢霄玄音。等受无碍智，三梁度黄津。神霄功曹使，疲劳小停神。三会因劳赏，当报不负言。须启更当白，便曹未恚悬。下座服居位，礼拜三宝尊。（《要修科仪戒律钞》卷二）-1606-。

