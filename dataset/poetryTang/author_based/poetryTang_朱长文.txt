霜飞十月中，摇落众山空。孤馆闭寒木，大江生夜风。赋诗忙有意，沈约在关东。

芜城西眺极苍流，漠漠春烟间曙楼。瓜步早潮吞建业，蒜山晴雪照扬州。隋家故事不能问，鹤在仙池期我游。

翩翩书记早曾闻，二十年来愿见君。今日相逢悲白发，同时几许在青云。人从北固山边去，水到西陵渡口分。会作王门曳裾客，为余前谢鲍将军。

龙向洞中衔雨出，鸟从花里带香飞。白云断处见明月，黄叶落时闻𢭏衣。

王氏家山昔在兹，陆机为赋陆云诗。青莲香匝东西宇，日月与僧无尽时。

柳家汀洲孟冬月，云寒水清荻花发。一枝持赠朝天人，愿比蓬莱殿前雪。

夜静忽疑身是梦，更闻寒雨滴芭蕉。

