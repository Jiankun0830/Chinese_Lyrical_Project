吉日初齐戒，灵巫穆上皇。焚香布瑶席，鸣珮奠椒浆。缓舞花飞满，清歌水去长。回波送神曲，云雨满潇湘。

旄头有精芒，胡骑猎秋草。羽檄南渡河，边庭用兵早。汉家爱征战，宿将今已老。辛苦羽林儿，从戎榆关道。

一身救边速，烽火通蓟门。前军飞鸟断，格鬬尘沙昏。寒日鼓声急，单于夜将奔。当须徇忠义，身死报国恩。

旄头有精芒，胡骑猎秋草。羽檄南渡河，边庭用兵早。汉家爱征战，宿将今已老。辛苦羽林儿，从戎榆关道。一身救边速，烽火连蓟门。前军鸟飞断，格鬬尘沙昏。寒日鼓声急，单于夜火奔。当须徇忠义，身死报国恩。

