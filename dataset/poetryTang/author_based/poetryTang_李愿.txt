翠阁傍瀛洲，洲中胜事幽。沙明眠雪鹭，波涨宿霜鸥。溅雨荷盘腻，萦风柳带柔。公余自多暇，尊酒奉仙游。（曹汛谓康熙《蓬莱县志》卷二、乾隆《登州府志》卷；用均云《登蓬莱阁》为宋李愿撰。并疑其人约欧阳修同时。姑仍存之，俟考详。）。

楼影空门里，门开望众仙。绿鬟云漠漠，翠黛月涓涓。烟驾知何处，星槎记昔年。夕阳孤鸟畔，渺渺海浮天。（《古今图集当成·职方典》二八○《登州府部》）。

女郎闺阁春，抱瑟坐花茵。艳粉宜斜烛，羞蛾惨向人。寄情摇玉柱，流眄整罗巾。幸以芳香袖，承君宛转尘。

良人久不至，惟恨锦屏孤。憔悴衣宽日，空房问女巫。

