秦王龙剑燕后琴，珊瑚宝匣镂双心。谁家女儿抱香枕，开衾灭烛愿侍寝。琼窗半上金镂帱，轻罗掩面不遮羞。青绮帏中坐相忆，红鸾镜里见愁色。檐花照月莺对栖，空将可怜暗中啼。

罗敷初总髻，蕙芳正娇小。月落始归船，春眠恒著晓。

何处期郎游，小苑花台间。相忆不可见，且复乘月还。

别前花照路，别后露垂叶。歌舞须及时，如何坐悲妾。

碧玉上官妓，出入千花林。珠被玳瑁床，感郎情意深。

罗敷初总髻，蕙芳正娇小。月落始归船，春眠恒著晓。

何处期郎游？小苑花台间。相忆不可见，且复乘月还。

别来花照路，别后露垂叶。歌舞须及时，如何坐悲妾。

碧玉上宫妓，出入千花林。珠被玳瑁床，感郎情意深。

秦王龙剑燕后琴，珊瑚宝匣镂双心。谁家女儿抱香枕，开衾灭烛愿侍寝。琼窗半上金缕帱，轻罗隐面不障羞。青绮帏中坐相忆，红罗镜里见愁色。檐花照月莺对栖，空将可怜暗中啼。

