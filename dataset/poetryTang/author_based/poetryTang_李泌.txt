良弓摧折久，谁识是龙韬。（见《吟窗杂录》卷二四《历代吟谱》）按：《全唐诗》卷一○九收此二句，缺题，今重录。

夷门一把平安火，定逐恒山候骑来。（《四库》本《记纂渊海》卷二一）。

粉容冰艳玉玲珑。（《江湖小集》卷二十李龏《梅花衲》）。

方如行义，圆如用智。动如逞才，静如遂意。

天覆吾，地载吾，天地生吾有意无。不然绝粒升天衢，不然鸣珂游帝都。焉能不贵复不去，空作昂藏一丈夫。一丈夫兮一丈夫，千生气志是良图。请君看取百年事，业就扁舟泛五湖。

风俗时有变，中和节惟新。轩车双阙下，宴会曲江滨。金石何铿锵，簪缨亦纷纶。皇恩降自天，品物感知春。慈恩匝寰瀛，歌咏同君臣。

大唐造昌运，品物荷时成。乘秋逢令节，锡宴欢群情。俯临秦山川，高会汉公卿。未追赤松子，且泛黄菊英。赓歌圣人作，海内同休明。

青青东门柳，岁晏复憔悴。良弓摧折久，谁识是龙韬。旋沫翻成碧玉池，添酥散出琉璃眼。

