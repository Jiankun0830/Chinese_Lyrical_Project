松萝深处住，闲野不生愁。鸟语烟岚静，水声门户秋。花间归洞路，山下钓鱼舟。沐浴圣王化，自怜丝满头。（影印本《诗渊》第一册第四九一页。）-1348-。

帝里高人宅，苍苔遶径深。卷帘山入户，摘菓鸟移林。石沼养龟水，月台留客琴。生涯一樽酒，名利不关心。（同前第五册第三一二三页。）。

社公今日没心情，为乞治聋酒一瓶。恼乱玉堂将欲遍，依稀巡到第三厅。

溪声长在耳，山色不离门。扫地树留影，拂妆琴有声。一言寤主宁复听，三谏不从归去来。

水声长在耳，山色不离门。扫地树留影，拂床琴有声。落日长安道，秋槐满地花。

连山群书至，策马出长安。落日对酒别，晚关冲雪寒。霜飞湖草绿，春近岭梅残。知己云霄在，那言欲-234-挂冠。（见北京图书馆藏《永乐大典》卷一三四五○“二寘”“处士”条。）（按唐有两李涛，其一长沙人，与温庭筠同时，《全唐诗》卷七百九十五收诗句六句。其一字信臣，避地湖南，事马殷，后唐天成中进士，历仕晋、汉，至宰辅，入周，封莒国公，后归宋，《全唐诗》卷七百三十七收诗一首，又卷八百七十《谐谑二》收诗一自，卷八百七十一《谐谑三》收歇后语两句。此李涛颇疑系温庭筠同时之李涛。）。

走却坐禅客，移将不动尊。世间颠倒事，八万四千门。

惭无窦建，愧作梁山。

