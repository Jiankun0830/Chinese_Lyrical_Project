舍月窟，伏棐几，为我用，贮清泚。端溪石，澄心纸，陈玄氏，毛锥子。微我润泽乌用汝，同列无哗听驱使。（《五代诗话》一）（〖1〗此则见郑方坤《五代诗话》卷十，原出元陆友《研北杂志》卷下，云“李仲芳家有南唐金铜蟾蜍砚滴，重厚奇古，磨灭处金色愈明，非近世涂金比也。腹下有篆铭”云云。铭文末二句原书互乙，似失韵。此归李煜名下，无确据。）。

寻春须是先春早，看花莫待花枝老。缥色玉柔擎，醅浮盏面清。何妨频笑粲，禁苑春归晚。同醉与闲平（一作“评”），诗随羯鼓成。（南词本注。参《历代诗余》）（〖1〗《历代诗余》卷九收此词，调属《菩萨蛮》，“羯鼓”作“叠鼓”。）。

秦楼不见吹箫女，空余上苑风光。粉英含蕊自低昂。东风恼我，才发一襟香。琼窗梦□留残日，当年得恨何长。碧阑干外映垂杨。暂时相见，如梦懒思量。

樱花落尽阶前月，象床愁倚薰笼。远似去年今日恨还同。双鬟不整云憔悴，泪沾红抹胸。何处相-465-思苦？纱窗醉梦中。

樱花落尽春将困，秋千架下归时。漏暗（疑作“满阶”）斜月迟迟，花在枝。（缺二十字）彻晓纱窗下，待来君不知。

冉冉秋[光]（色）留不住，满阶红叶暮。又是过重阳，台榭登临处。茱萸花坠，紫菊气，飘庭户，[晚]烟笼细[雨]（细）。嗈嗈新雁咽寒声，愁恨年年长相似。（以上南词本注）（〖1〗据詹安泰《李璟李煜词》校改。）。

