从公无小大，在伴乐人贤。楚国逢荒岁，随人若有年。空波交水埒，重岫夹畬田。桑柘温风软，云霞返照鲜。因高寺刹迥，临远郡楼偏。花柳清明节，亲宾上巳筵。故乡徒有路，春雁独归边。幸望山阴客，为文内史前。（《刘长卿集》五）。

（今按：刘长卿另有《送李穆归淮南诗》，《全唐诗》一五一误以此诗为长卿诗○同前八。）-371-。

处处云山无尽时，桐庐南望转参差。舟人莫道新安近，欲上潺湲行自迟。

