候晓金门辟，乘时玉历长。羽仪瞻上宰，云物丽初阳。汉礼方传珮，尧年正捧觞。日行临观阙，帝锡洽珪璋。盛美超三代，洪休降百祥。自怜朝末坐，空此咏无[疆]。

当时无外守，方物四夷通。列土金河北，朝天玉塞东。自将荆璞比，不与郑环同。正朔虽传汉，衣冠尚带戎。幸承提佩宠，多愧琢磨功。绝域知文教，争趋上国风。

