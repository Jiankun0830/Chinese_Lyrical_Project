行似针毡动，卧若栗球圆。莫欺如此大，谁敢便行拳。

道格何曾格，言糊又不糊。浑身总是眼，还解识人无。

当涂当涂见，芜湖芜湖见。八月十五夜，一似没柄扇。

与虱都来不较多，{扌暴}挑筋斗太喽啰。忽然管着一篮子，有甚心情那你何。

倒排双陆子，希插碧牙筹。既似牺牛乳，又如铃马兜。鼓捶幷瀑箭，直是有来由。

蝉眼龟形脚似蛛，未曾正面向人趋。如今饤在盘筵上，得似江湖乱走无。

