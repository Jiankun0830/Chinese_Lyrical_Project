行住坐卧处，手摩胁与肚，心腹通快时，两手肠下踞。踞之彻膀腰，背拳摩肾部。才觉力倦来，即使家人助。行之不厌频，昼夜无穷数，岁久积功成，渐入神仙路。（见明刻本朱存理辑《铁网珊瑚·书品》卷一。）（按：诗后题云：“乾祐元年冬残腊暮，华阳焦上人尊师处传，杨凝式。”又附米友仁跋云：“右杨凝式书神仙起居法八行，臣米友仁鉴定真迹跋。”）。

南院司徒镇洛京，未经三月政声成。四方群后皆如此，端坐庸夫见太平。（《全五代诗·补遗》引《洛阳缙绅旧闻记》）（见《洛阳缙绅旧闻记》卷一《少师佯狂》。）-454-。

院似禅心静，花如觉性圆。自然知了义，争肯学神仙。

洛阳风景实堪哀，昔日曾为瓦子堆。不是我公重葺理，至今犹是一堆灰。

十年挥素学临池，始识王公学卫非。草圣未须因酒发，笔端应解化龙飞。

押引蝗虫到洛京，合消郡守远相迎。到此今经三纪春。

春来冰未泮，冬至雪初晴。为报方袍客，丰年瑞已成。

