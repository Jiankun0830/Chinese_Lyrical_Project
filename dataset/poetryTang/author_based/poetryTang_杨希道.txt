北林鹊夜飞，南轩月初进。调弦发清征，荡心怯褊吝。变作离鸿声，还入思归引。长叹未终极，秋风飘素鬓。

丝传园客意，曲奏楚妃情。罕有知音者，空劳流水声。

久擅龙门质，孤竦峄阳名。齐[娥]初发弄，赵女正调声。嘉客勿遽反，繁弦曲未成。

短长插凤翼，洪细摹鸾音。能令楚妃叹，复使荆王吟。切切孤竹管，来应云和琴。

二八如同雪，三春类早花。分行向烛转，一种逐风斜。

