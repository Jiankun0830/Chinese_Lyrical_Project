堪笑青州学坐禅，不供父母不耕田。口中虽道无诸相，心里元来有外缘。行者趁教门里卧，尼师留在脚头眠。高标不使观音救，徒说三千与大千。

出家比要离生缘，争是争名更在先。说法谩称狮子吼，魅人多使野狐涎（一作禅）。行婆饷送新童子，居士-501-抄条施利钱。蚕食万民何所用，转教海内有荒田。（〖1〗以上二首原作一首，从赵遂之说分为二首。）。

比来降诞为官家，堪笑群胡赞佛牙。手软阿师持磬钹，面甜童子执幡花。纵饶黎庶无知识，不可公王尽信邪。捧拥一函枯骨立，如何延得寿无涯。（以上《鉴诫录》六《旌论衡》）。

