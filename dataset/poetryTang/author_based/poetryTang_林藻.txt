久绝白云信，愁心如水长。蛩鸣万户月，鸦步一溪霜。不识红尘险，安知皓首狂。𢭏衣中夜望，今古事-990-寻常。（《莆风清籁集》卷一）。

孤帆高楼鄞阳城，万顷清流一应声。青鬓初随衰草谢，白云还傍故山行。梦中美酒酬枚乘，江上秋风属屈平。愧我一生潦倒甚，全无佳句答长庚。（同前）。

致政惭轻举，为樵亦易穷。文章还古道，礼数逐秋风。独鹤千松下，万航一水中。最怜当路草，衰败与人同。（《莆风清籁集》卷六十）-991-。

应节偏干吕，亭亭在紫氛。缀空初布影，捧日已成文。结盖祥光迥，为楼翠色分。还同起封上，更似出横汾。作瑞来藩国，呈形表圣君。裴回如有托，谁道比闲云。

强吴矜霸略，讲武在深宫。尽出娇娥辈，先观上将风。挥戈罗袖卷，擐甲汗装红。轻笑分旗下，含羞入队中。鼓停行未整，刑举令方崇。自可威邻国，何劳骋战功。

曾向岭头题姓字，不穿杨叶不言归。弟兄各折一枝桂，还向岭头联影飞。

