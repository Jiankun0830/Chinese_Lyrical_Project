灵山初照泽，远近见离宫。影动参差里，光分缥缈中。鲜飙收晚翠，佳气满晴空。林润温泉入，楼深复道通。璇题生烱晃，珠缀引{月匆}胧。凤辇何时幸，朝朝此望同。

朗玉微瑕在，分明异璞瑜。坚贞宁可杂，美恶自能殊。待价知弥久，称忠定不诬。光辉今见黜，毫发外呈符。岂假良工指，堪为达士模。他山傥磨琢，慕爱是洪𬬻。

