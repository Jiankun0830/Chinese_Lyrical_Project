竟日画堂欢，入夜重开宴。翦烛蜡烟香，促席花光颤。待得月华来，满院如铺练。门外簇骅骝，直待更深散。

无钱将乞樊知客，名纸生毛不为通。桑柘残阳里，儿孙落叶中。

昔年追感泪横流，今日寻悲是漫愁。容易得来容易失，等闲成了等闲休。皇图本谓儿孙置，白刃番成骨肉雠。梁汉后唐三世主，九泉相见大悠悠。（见《类说》卷十九李畋《该闻录》。）（〖1〗《该闻录》：“欧阳彬三蜀时为翰林学士，唐明宗时入洛，责令归蜀。孟氏开国，复为翰林，作诗云〖略〗。”）。

