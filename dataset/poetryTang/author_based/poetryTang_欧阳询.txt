合雅大乐，成文正音。徽弦一泛，山水俱深。（《西溪丛语》上）（《西溪丛语》云：“长兄伯声云：昔至渑邑，获一古琴，中题云〖略〗。雷威断，欧阳询书，陕郊处士魏野家藏。”同书复录雷威大历三年题字，知欧、雷并非同时之人。此诗如为欧作，则诗题误。颇疑“欧阳询书”云云，仅指其字体为欧书，而非必欧本人之作。）。

急风吹缓箭，弱手驭强弓。欲高翻复下，应西还更东。十回俱着地，两手幷擎空。借问谁为此，乃应是宋公。

已惑孔贵嫔，又被辞人侮。花笺一何荣，七字谁曾许。不下结绮阁，空迷江令语。雕戈动地来，悮杀陈后主。

