-1567-悠悠一径入本来端，艰险千重渡转难。涧下厌听流咽水，岩间愁望古松寒。风沙终日情迷惑，霜雨侵宵梦不安。憔悴途中无镜照，却回蓬鬓似君看。

侍女相邀上苑游，笙歌嘹唳满花楼。玉颜自倚君王宠，无处金钗落不收。

君游园苑百花新，花下红妆采白蘋。竞将颜色比花色，花色无情不及人。（均见伯三八一二卷。）。

