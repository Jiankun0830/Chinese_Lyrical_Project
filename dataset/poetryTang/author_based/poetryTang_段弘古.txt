野阔平收潦水香，园林恰似郑公乡。懒云未许寒风卷，落叶从他零露伤。夜静猿声添客泪，朝闻雁字引诗狂。生涯不共秋光老，浊酒丹经一钓航。（见同治十三年刊《直隶澧州志》卷二五）。

亭亭骨屹短墙颠，摇曳空明漾素妍。带雨微添寒鹤泪，凌霜不受野云怜。老松立地同高节，芳草何心吊[谪]（滴）仙。抱此孤根滋九畹，青山一道送流泉。（见道光刊本邓显鹤辑《沅湘耆旧集》卷二）。

城上芳园花满枝，城头太守夜看时。为报林中高举烛，感人情思欲题诗。

