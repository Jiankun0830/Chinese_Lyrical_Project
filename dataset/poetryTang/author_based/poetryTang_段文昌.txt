肃肃清庙，登显至德。泽周八荒，兵定四极。生物咸遂，群盗灭息。明圣钦承，子孙千亿。

肃肃清庙，登显至德。泽周八荒，兵定四极。生物咸遂，群盗灭息。明圣钦承，子孙千亿。

秋天如镜空，楼阁尽玲珑。水暗余霞外，山明落照中。鸟行看渐远，松韵听难穷。今日登临意，多欢语笑同。

重楼窗户开，四望敛烟埃。远岫林端出，清波城下回。乍疑蝉韵促，稍觉雪风来。并起乡关思，销忧在酒杯。

十里惟闻松桂风，江山忽转见龙宫。正与休师方话旧，风烟几度入楼中。

