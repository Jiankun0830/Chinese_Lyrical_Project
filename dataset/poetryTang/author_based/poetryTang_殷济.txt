青青柳色万家春，独掩荆扉对苦辛。山月有时来照户，蕃歌无夜不伤人。荒村寂寂鸡鸣早，穷巷喧喧犬吠频。

幽闺情自苦，何事更逢春？萱草侵堦绿，垂杨暗户新。镜中丝发乱，窗外鸟声频。对此芳菲景，长宵转忆君。

春至感心伤，低眉入洞房。征夫天外别，抛妾镇[渔]（鱼）阳。有意连新月，无情理旧妆。长流双睑泪，-923-独恨对芬芳。

骨肉东西各一方，弟兄南北断肝肠。离情祇向天边碎，壮志还随行处伤。不料此心分两国，谁知翻属二君王。艰难少有安中土，经乱多从胡虏乡。独羡春秋连影雁，每思羽翼幷成行。题诗泣尽东流水，欲话无人问短长。

与尔俱成沦没世，艰难终日各东西。胡笳晓听心长共，汉月[宵]（霄）看意自迷。独泣空房襟上血，孤眠永夜梦中啼。何时骨肉园林会，不向天涯闻鼓鞞。

不幸同俘絷，常悲海雁孤。如何一朝事，流落在天隅？永夜多寂寞，秋深独郁纡。欲知相忆甚，终日泪成珠。

异方新岁自然悲，三友那堪更别离。虏酒未倾心已醉，愁容相顾懒题诗。三边罢战犹长策，二国通和藉六奇。伫听莺迁当此日，归鸿莫使尺书迟。

切切霜风入夜寒，微微孤烛客心难。长[宵]（霄）独恨流离苦，直到平明泪不干。-924-。

行行遍历尽沙场，只是偏教此意伤。从来征战皆空地，徒使骄矜掩异方。

愁绪足悲歌，离心似网罗。二年分两国，万里一长河。碛外人行少，天边雁叫多。怀乡不得死，皆是惜天涯。

花未发，增所思，及见花开转益悲。花开未发尚有期，独我情怀未见时。

天下沸腾积年岁，米到千钱人失计。附郭种得二顷田，磨折不充十一税。今年苗稼看更弱，[枌]（一作“坟”）榆产业须抛却。不知天下有几人，但见波逃如雨脚。去去如同不系舟，随波逐水泛长流。漂泊已经千里外，谁人不带两乡愁？舞女庭前厌酒肉，不知百姓饿眠宿。君不见城外空墙遥，将军只是栽花竹。君看城外恓惶处，段段茅花如柳叶（一作“{葜大=糸}”）。海燕衔泥欲作巢，空堂无人却飞去。（按：此首又见伯三六二○卷，不署名，今据校。此本末多数句：“所在君侯，不须恼乱。发意害彼，不知自伤，此世报行恶名，当来必酬苦果。”似与此诗无关。又此首及下二首疑非殷济诗。）。

-925-。

春来相思每随风，万里关山想自通。梦里宛然归旧国，觉来还在虏营中。

春来有幸却承恩，花里含啼入殿门。残妆不用添红粉，且待君王见泪痕。（均见伯三八一二卷）。

