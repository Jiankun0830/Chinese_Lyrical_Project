庐山正南面，瀑布古来闻。万里朝沧海，千寻出白云。寒声终自远，灵派孰为分。除却天台后，平流莫可群。（录自《吉石盦丛书》本宋陈舜俞《庐山记》卷四。）。

才入玄都解郁陶，羽人相伴遍游遨。溪横洞口红尘断，岳耸天心紫气高。金井泉秋光潋滟，石坛松古韵萧骚。吟余却叹浮生事，尽[□□□□□□]。（同前书卷四。影抄本仅抄至“尽”字，空框从罗振玉《殷礼在斯堂丛书》校排本《庐山记》补。）。

钱烬满庭人醮罢，西峰凉影月沉沉。到来往事碑中说，坛畔徘徊秋正深。（同前书卷四。）。

白发经年复白眉，斋身多病已无机。曾来越客留诗板，旧识蕃人送衲衣。岩窦夜禅云树湿，石桥秋望-1371-海山微。结庵更拟寻华顶，晚岁应容叩竹扉。（见《四库珍本初集》本宋林师蒧《天台续集》卷下。）（按：《天台续集》二卷，为林师蒧据宋李庚原本编成，所收“皆宋初迄宣、政间人之诗”〖《四库全书总目》卷一八七〗，清陆心源《宋诗纪事补遗》卷四因据以录入。其实，江为幷未入宋。陶岳《五代史补》卷五、龙衮《江南野录》卷八、马令《南唐书》卷十四、陆游《南唐书》卷十二、吴任臣《十国春秋》卷九七所载为传，均云为于南唐元宗时因事被诛。其时宋尚未立国，作宋诗未当。）。

亦同元亮旧生涯。（史铸《百菊集谱》卷六集句引。）。

城头初角送残晖。（《江湖小集》卷六绍嵩《江浙纪行集句诗》引）。

迢迢江汉路，秋色又堪惊。半夜闻鸿雁，多年别弟兄。高风云影断，微雨菊花明。欲寄东归信，裴回无限情。

越信隔年稀，孤舟几梦归。月寒花露重，江晚水烟微。峰直帆相望，沙空鸟自飞。何时洞庭上，春雨满蓑衣。

天末江城晚，登临客望迷。春潮平岛屿，残雨隔虹霓。鸟与孤帆远，烟和独树低。乡山何处是，目断广陵西。

倚楼高望极，展转念前途。晚叶红残楚，秋江碧入吴。云中来雁急，天末去帆孤。明月谁同我，悠悠上帝都。

明月孤舟远，吟髭镊更华。天形围泽国，秋色露人家。水馆萤交影，霜洲橘委花。何当寻旧隐，泉石好生涯。

街鼓侵人急，西倾日欲斜。黄泉无旅店，今夜宿谁家。

万里黄云冻不飞，碛烟烽火夜深微。胡儿移帐寒笳绝，雪路时闻探马归。

锦缆龙舟万里来，醉乡繁盛忽尘埃。空余两岸千株柳，雨叶风花作恨媒。

吟登萧寺旃檀阁，醉倚王家玳瑁筵。远远朝宗出白云，方圆随处性长存。

适来一观山水障，万里江山在其上。远近犹如二月春，咫尺分成百般像。一岩嵯峨入云际，七贤镇在青松里。潭水澄泓不见波，孤帆滉漾张风势。钓鱼老翁无伴侣，孑然此地轻寒暑。滩头坐久髩丝垂，手把鱼竿不曾举。树婀娜，山崔嵬，片云似去又不去，双鹤如飞又不飞。良工巧匠多分布，笔头写出江山[路]（头）。垂柳风吹不动条，樵人负重难移步。（《全五代诗》三九）（〖1〗见宋孙绍远《声画集》卷四。）-468-。

竹影横斜水清浅，桂香浮动月黄昏。（《紫桃轩杂缀》）（〖1〗明李日华《紫桃轩杂缀》谓林逋名句“疏影横斜水清浅，暗香浮动月黄昏”二句为改江为二句而成。所据不详。）。

