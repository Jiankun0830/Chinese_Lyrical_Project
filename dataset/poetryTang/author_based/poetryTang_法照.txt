闭门深树里，闲足鸟来过。五马不复贵，一僧谁奈何。药苗家自有，香饭乞时多。寄语婵娟客，将心向薜萝。

越人僧体古，清虑洗尘劳。一国诗名远，多生律行高。见山援葛藟，避世著方袍。早晚云门去，侬应逐尔曹。

万里归乡路，随缘不算程。寻山百衲弊，过海一杯轻。夜宿依云色，晨斋就水声。何年持贝叶，却到汉家城。

同气连枝本自荣，些些言语莫伤情。

兄弟同居忍便安，莫因毫末起争端。眼前生子又兄弟，留与儿孙作样看。（见影清光绪抄本张鹏翼修《洋县志》卷七）-940-。

