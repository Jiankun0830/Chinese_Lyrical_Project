烟暖乔林啼鸟远，日高方丈落花深。积香櫉内新茶熟，轻泛松花满碗金。

风定泉花当涧响，雨余山色入楼多。老僧灭却心头火，一榻松阴养太和。

清风拂处叶欲落，碧藓堆时人不来。满院秋光浓欲滴，禅门闲向白云开。

梅花墙角开新历，松树枝头曝衲衣。怕冷老僧嫌朔吹，却教童子掩柴扉。（均见《古今禅藻集》卷七。）-1624-。

