叔夜嗟幽愤，陈思苦责躬。在余今失候，枉与古人同。草深难见日，松迥易来风。因言得意者，谁复免穷通？（《大正新修大藏经》第五十册唐释彦悰撰《唐护法沙门法琳别传》卷中。）。

仆秉屈原操，不探渔父篇。问言蓬转者，答言直如弦。-639-。

非意延非罪，离友复离亲。山川万里隔，方劳七尺身。游魂长去楚，分念独留秦。自匪相知者，谁怜死别人。

草命如悬露，轻生类转蓬。所嗟明夜月，难与古人同。（均见前书卷下）。

元淑世位卑，长卿宦情寡。二顷且营田，三钱聊饮马。悬峰白云上，挂月青山下。中心欲有言，未得忘言者。（见法琳《辨正论》卷七，《大正藏》本。）。

