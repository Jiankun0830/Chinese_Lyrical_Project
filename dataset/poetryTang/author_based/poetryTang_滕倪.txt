秋初江上别旌旗，故国无家泪欲垂。千里未知投足处，前程便是听猿时。误攻文字身空老，却返渔樵计已迟。羽翼雕零飞不得，丹霄无路接差池。

映水有深意，见人无惧心。白发不能容相国，也同闲客满头生。

袅袅芙蓉枝，灼灼当秋好。严霜一以冽，日夜色枯槁。讵惟华叶衰，柯条不自保。斩刈同束薪，秋江迹如扫。时事多推移，江流去浩浩。（见民国二十年戴鸿熙纂《汤溪县志》卷十九）。

