蔼蔼复悠悠，春归十二楼。最明云里阙，先满日边州。色媚青门外，光摇紫陌头。上林荣旧树，太液镜新流。暧带祥烟起，清添瑞景浮。阳和如启蛰，从此事芳游。

三条陌上拂金羁，万里桥边映酒旗。此日令人肠欲断，不堪将入笛中吹。

陶令门前罥接{罒/离}，亚夫营里拂朱旗。

多少千条拂地垂。（《江湖小集》卷七绍嵩《江浙纪行集句诗》引）。

