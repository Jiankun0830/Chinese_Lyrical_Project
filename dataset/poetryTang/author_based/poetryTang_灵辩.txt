老子两卷本未研寻，庄生七篇何曾披读？头戴死谷皮，欲似钝啄木。

闻君来蜀道，蜀道信为难。何不乘凫游帝里，翻被枷项入长安。（𠡠追荣入京日著枷）。

槁木犹应重，死灰方未然。既逢田甲尿，仍遭酷吏悬。

柱枷异支策（一作“荣”），擎枷非椐（一作“据”）梧。闭口临枷柄，真似滥吹竽。

区区蜀地老，窃号道门英。

众僧本来斋洁，故当飡饭进蔬。道士唯当醮祭，应须酌醴焚鱼。-675-。

道士当谛听，沙门赠子言：鸿鹤（疑应作鹄）已高逝，燕雀徒自喧。（均见《集古今佛道论衡》卷丁）（按：以上七首均龙朔三年与李荣辩论时作。）。

