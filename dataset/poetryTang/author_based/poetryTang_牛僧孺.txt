湜湜颀颀，融昭德辉。不纽不舒，贯成九围。武烈文经，敷施当宜。纂尧付启，亿万熙熙。

香风引上大罗天，月地花宫拜洞仙。具道人间惆怅事，不知今夕是何年。（《唐诗纪事》二九引《周秦行纪》（《周秦行纪》，一般认为是李党托牛僧孺之作，《贾氏谈录》谓韦瓘作。诗系牛僧孺名下，恐未允。）。

湜湜颀颀，融昭德辉。不纽不舒，贯成九围。武烈文经，敷施当宜。纂尧付启，亿万熙熙。

惜岁岁今尽，少年应不知。凄凉数流辈，欢喜见孙儿。暗减一身力，潜添满鬓丝。莫愁花笑老，花自几多时。

胚浑何时结，嵌空此日成。掀蹲龙虎鬬，挟怪鬼神惊。带雨新水静，轻敲碎玉鸣。搀叉锋刃簇，缕络钓丝萦。近水摇奇冷，依松助澹清。通身鳞甲隐，透穴洞天明。丑凸隆胡准，深凹刻兕觵。雷风疑欲变，阴黑讶将行。噤{疒辛}微寒早，轮囷数片横。地祇愁垫压，鳌足困支撑。珍重姑苏守，相怜懒慢情。为探湖里物，不怕浪中鲸。利涉余千里，山河仅百程。池塘初展见，金玉自凡轻。侧眩魂犹悚，周观意渐平。似逢三益友，如对十年兄。旺兴添魔力，消烦破宿酲。嫓人当绮皓，视秩即公卿。念此园林宝，还须别识精。诗仙有刘白，为汝数逢迎。

粉署为郎四十春，今来名辈更无人。休论世上升沉事，且鬬樽前见在身。珠玉会应成咳唾，山川犹觉露精神。莫嫌恃酒轻言语，曾把文章谒后尘。

但愁封寄去，魔物或惊禅。惟羡东都白居士，年年香积问禅师。不是道公狂不得，恨公逢我不教狂。地瘦草丛短，求人气色沮。凭酒意乃伸。

请向归仁砌下看。（见《白氏长庆集》卷三五《赠思黯》题注引）。

萤烛多愁对九枝。（宋苏颂《苏魏集》卷十二引《牛僧孺集》）。

