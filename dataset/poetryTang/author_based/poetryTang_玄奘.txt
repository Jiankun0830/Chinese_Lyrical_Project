帝释倾心崇二塔，为怜舍眼满千生。不因行苦过人表，岂得光流法界明。

尼莲河水正东流，曾浴金人体得柔。自此更谁登彼岸，西看佛树几千秋。（按：《大唐西域记》卷八《伽耶城与伽耶山》云：“戒贤伽蓝西南行四五十里，渡尼连禅河。”）-679-。

忽闻八字超诗境，不借丹躯舍此山。偈句篇留方石上，乐音时奏半空间。（按：《大唐西域记》卷三有《大石门及王子舍身饲虎处》条。）。

西登童子寺，东望晋阳城。金川千点渌，汾水一条清。

孤峰绝顶万余嶒，策杖攀萝渐渐登。行到目边天上寺，白云相伴两三僧。（以上五首均见斯三七三卷）（按：《题西天舍眼塔》前署“大唐三藏”，应即指玄奘。其前抄李存勗诗五首。）。

