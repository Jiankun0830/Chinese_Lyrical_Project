紫府烟霞士，玄宗道德师。心将万籁合，志与九仙期。绝俗遗尘境，同人喜济时。访经游玉洞，敷教入瑶墀。茅岭追余迹，金坛赴远思。阴宫春旧记，阳观饬新祠。缅想埋双璧，长怀采五芝。真灵若可遇，鸾鹤伫来兹。（详后。此首又见《嘉定镇江志》卷二十）（按：《茅山志》卷二收玄宗赐李玄静先生𠡠书二十四通，此诗见第三道𠡠内。此𠡠书全文录如次：“𠡠。广陵李炼师，上清品人也。抗志云霞，和光代俗。为予修福灵迹，将赴金坛，故赋诗宠行，以美其志。〖诗略〗尊师抱一守中，探微昭远，能回贞洁，发挥道门。遂与太和先生启是仙宗，起予虔奉，崇饬灵迹，广求真经。则诗以宠行，物将厚意，永慰歧路，以彰礼贤也。所谢知。”又按，据同书同卷所附玄静先生等表奏，知此诗为天宝六载九月二十五日作，由高力士宣赐。）-862-。

杨许开真箓，夫君密契传。九星连紫盖，双景合丹田，玉简龟台职，金坛洞府仙。犹期御风便，朝夕候泠然。

默受王倪道，逾深尹喜师。欣同八景会，更叶九丹时。鸾鹤遥烟境，江山渺别思。当迁洞庭日，留念上京期。（以上三首幷见《正统道藏》本元刘大彬撰《茅山志》卷二）（按：据同书同卷附玄静先生等表奏，前二诗中之一首为天宝十载九月十四日由内侍袁思艺宣𠡠。又玄静先生即李含光，为茅山宗第十三代宗师，事迹详《颜鲁公文集》卷七《有唐茅山玄靖先生广陵李君碑铭》。〖1〗《舆地纪胜》卷十七《建康府》“碑记”云：“《赐李炼师诗诏》，唐道士任良友书。玄宗所赐诗，凡三首，贞元十四年刻石。在茅山。”）-863-。

空（按：此诗《全唐诗》卷三已收入。兹据唐李冲昭《南岳小录》补序。《大正新修大藏经》第五十一册收宋陈田夫《南岳总胜集》卷下，载此序异文较多，另录如次以备考：“炼师志慕玄门，栖心南岳。及登道箓，忽然来辞，愿归旧山，以守虚白。不违雅志，且重精修，若遇真人灵药，时来城阙也。”）。

腊月忻三[白]（日），嘉平安四邻。预知天下稔，先为物华春。（见上海古籍出版社排印本《安禄山事迹》卷上）（〖1〗《安禄山事迹》：“其〖天宝九载〗冬，久无雪，至十二月十四日乃雪，禄山表贺焉。玄宗批答兼口号以赐之曰〖诗略〗。其见重如此。”）。

