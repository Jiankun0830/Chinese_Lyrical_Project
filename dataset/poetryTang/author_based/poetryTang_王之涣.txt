白日依山尽，黄河入海流。欲穷千里目，更上一层楼。

杨柳东风树，青青夹御河。近来攀折苦，应为别离多。

黄河远上白云间，一片孤城万仞山。羌笛何须怨杨柳，春光不度玉门关。

单于北望拂云堆，杀马登坛祭几回。汉家天子今神武，不肯和亲归去来。

长堤春水绿悠悠，畎入漳河一道流。莫听声声催去櫂，桃溪浅处不胜舟。

蓟庭萧瑟故人稀，何处登高且送归。今日暂同芳菊酒，明朝应作断蓬飞。

黄砂直上白云间，一片孤城万仞山。羌笛何须怨杨柳，春风不度玉门关。

