两衙前后讼堂清，软锦披袍拥鼻行。雨后绿苔侵履迹，春深红杏锁莺声。因携久酝松醪酒，自煮新抽竹笋羹。也解为诗也为政，侬家何似谢宣城。

延寿溪头叹逝波，古今人事半销磨。昔除正字今何在，所谓人生能几何。

莫怪我来偏礼足，萧宫无个似吾师。（见郑方坤《五代诗话》卷一、《全闽诗话》卷一引《闽书》。）。

-1459-世人悟道非从耳，耳患虽加道亦分。灵鹫一机迦叶会，吾师传得岂关闻。（《祖堂集》卷十。）。

