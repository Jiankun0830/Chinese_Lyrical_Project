旌旗赴天台，溪山晓色开。万家悲更喜，迎佛送如来。

碧岩深洞恣游遨，天与芦花作羽毛。要识此来栖宿处，上林琼树一枝高。

草中误认将军虎，山上曾为道士羊。

宝马雕鞍贡紫庭，渥洼神骏旧传名，四蹄蹀躞天阶下，乍对龙颜不敢行。（见《永乐大典》卷六八五一引《建安志》。据《古籍整理出版情况简报》一五六期刊张忱石先生《〈永乐大典〉续印本印象记》转引。）。

