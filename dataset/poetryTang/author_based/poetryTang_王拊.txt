-740-。

单嘶凌碧雾，风飏入青云。九皋空顾侣，千里会离群。望海飞恒急，摩天影讵分？欲知凄断意，琴里自当闻。（《文苑英华》卷二八五）。

霜旦早晖通，城乌渐飏空。声喧高叠（疑）外，曲韵楚琴中。楼寒映晓日，竿迥噪朝风。虽狎金墉上，独（一作“犹”）畏虎贲弓。（同书卷三二八）（按：王拊事迹不详。《英华》录前诗于王胄诗后，骆宾王前，录后诗于杨师道诗后，李峤诗前，因知为初唐人。）。

