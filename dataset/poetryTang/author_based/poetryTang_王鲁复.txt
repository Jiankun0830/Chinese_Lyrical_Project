山衔落日溪光动，岸转回风槛影浮。座内数声来远鹤，烟中一派辨孤舟。

清泉遶屋澄心远，曙月衔山出定迟。

文字元无底，功夫转到难。苦心三百首，暂请侍郎看。

万古汨罗深，骚人道不沈。明明唐日月，应见楚臣心。

星落少微宫，高人入古风。几年才子泪，并写五言中。

能师还世名还在，空闭禅堂满院苔。花树不随人寂寞，数枝犹自出墙来。

