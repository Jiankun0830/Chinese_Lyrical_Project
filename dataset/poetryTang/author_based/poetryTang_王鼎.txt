古县枕前滩，官闲道自安。执杯山鸟唱，晒药野猿看。石缝横琴笔，槎根插钓竿。不知陶靖节，早晚入云端。

出斋猿献果，烹茗鸟衔薪。

风落桂枝总鹤去，水流山果向人来。

孤云踪迹都无定，出个青山入个山。（均见周校本《诗话总龟》卷四六引《雅言杂载》）。

栖息应难近小池，性灵闲雅众禽希。蒲洲日暖依花立，渔浦烟深贴浪飞。遗羽参差沾水沫，余踪稠叠印苔衣。晚来林径微风起，何处相呼著对归。

林泉空有东西路，风月难寻十二家。（以上《全五代诗》六二引《诗话总龟》）（〖1〗见《诗话总龟》卷三二引《拾遗》。）。

