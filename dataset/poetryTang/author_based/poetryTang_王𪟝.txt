妖姬饰靓妆，窈窕出兰房。日照当轩影，风吹满路香。早时歌扇薄，今日舞衫长。不应令曲误，持此试周郎。

落日明歌席，行云逐舞人。江前飞暮雨，梁上下轻尘。冶服看疑画，妆台望似春。高车勿遽返，长袖欲相亲。

南国佳人至，北堂罗荐开。长裙随凤管，促柱送鸾杯。云光身后落，雪态掌中回。到愁金谷晚，不怪玉山颓。

