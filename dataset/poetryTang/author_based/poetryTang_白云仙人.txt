结汞事如何，莫抛灵草歌。只何赤勤好，偏用达道多。

十年学仙术，灵草少知音。白禄堪为柜，海宝善软金。生在沙岗上，常得道家钦。朱内抽真汞，花红根自深。

此花有不稀，出土并三枝。朱砂见宝白，煮汞自然痴。

天降神柜草，无过访合穗。烧药实堪夸，不与凡草揆。众草经霜软，此草不憔悴。寒暑不相侵，烧药添智慧。

春生草铺烟，未上摘望仙。伏朱砂作汁，结汞汞便干。-1600-。

烧丹偏教玄，但采草金莲。众药堪为柜，遇凡不须言。

玉液草能红，大药与相通。偏柜草砂子，见宝有殊功。

大道须怀志，此草深要记。四神偏能伏，兼烧大二气。

子黑根白花叶青，仙家惜似掌中珍。真汞煮作硬砂子，白体成庚重不轻。

大通花红叶似青，子黑根白味不辛。一生长养河次畔，独体结成砂子真。

芝草延年寿，五凤结成珍。六龙堪为柜，七宝善养庚。玉柱能香美，青泉苦味辛。万通偏煮汞，天降立制成。

出群叶绿顺五枝，见宝雄煮事相依。煮汞成珍作砂子，五金偏道定相宜。

-1601-。

大道名高以传声，阴阳二气子双新。抽汞使来经数载，不知标在出灵真。

大道草叶细，一花结二子。抽汞自然新，水银见即死。

此草功能世所稀，不遇真本少人知。仙家异呼长生草，偏解常烧伏火砒。

白鹤偏有功，叶青花自红。独体伏真汞，长生在林中。

紫花白汁多，大道号磨罗。不但延年寿，伏药柜使多。

志道要超升，须访神草经。圣事常宜重，非人莫谩轻。恐折人间寿，看似掌中珍。欲知庚汞了，须采草凤青。

显志实堪夸，雪内放黄花。寒暑不相碍，独体草结砂。

天生号水红，伏汞意不重。偏伏𥐻砂白，兼柜大雌雄。-1602-。

伏药偏清高，无过采地蕉。不但抽真汞，兼伏石中硝。

宝草号宝山，生居大林间。仙家偏秘借，价直万千钱。

灵草并光鲜，金线力最坚。便是稀砂子，叶里自然干。

灵苗柜药好，无过真珠草。伏药定无忧，服食人不老。

大道秘金鸾，仙家亦不传，堪作庚汞柜，采宝胜涌泉。

采汞不知休，无过海石榴。

天降号聚珍，四季叶长青。凡人多不识，看似掌中金。服食添长命，生餐善治心。不是真仙本，世间少知音。

灵枝号海桃，生服善治劳。不但添人寿，兼软汞与锚。-1603-。

此草味教辛，仙家唤金灯。生服能治病，一载自身轻。伏砒砒能白，结汞汞转新。不然济人命，兼取汞中庚。

仙草名山青，根株似黄精。人服髪再黑，偏疗小儿惊。烧药堪为柜，秋夏叶长新。

大道依仙踪，方显有神功。三黄成真体，白虎是一宗。金丹求灵草，石柜卒难穷。欲知铅汞了，须采草万通。

大道与仙同，须向草中功。金石能飞走，灵草自相通。但依真仙草，制向铅汞中。欲得金丹就，采取草山红。

万物萌芽在春前，只有龙泉出土先。见宝朱砂用叶里，自然汁煮汞成干。

大道居鄽市，访道莫西东。但求真铅汞，四事总相通。圣事依指教，不越大仙踪。欲知黄芽现，须采草宝峰。-1604-。

了道与延年，无过访金钱。服食添人寿，干汞兼驻颜。

造化紫河草，不及草仙娥。能伏飞流药，大道知也么。

花叶能青绿，根白色似金。

久闻有灵草，不过青金好。叶绿枝条嫩，服食人不老。

七十二草总有灵，各伏丹砂并通神。不是上方留下界，凡世俗流少听闻。（《正统道藏》如字号。）（〖1〗《崇文总目》卷四道书类七着录：“《白云仙人灵草歌》一卷。”不题撰人。又见《通志·艺文略》）。

