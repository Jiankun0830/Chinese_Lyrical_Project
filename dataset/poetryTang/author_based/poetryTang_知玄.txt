花开满树红，花落万枝空。唯余一孕在，明日定随风。

生天本自生天业，未必求仙便得仙。鹤背倾危龙背滑，君王且住一千年。

观君法苑思冲虚，使我真乘刃有余。若使龙光时可待，应怜僧肇论成初。五车外典知谁敌，九趣多才恐不如。萧寺讲轩横淡荡，帝乡云树正扶疏。几生曾得阇瑜意，今日堪将贝叶书。一振微言冠千古，何人执卷问吾庐。

