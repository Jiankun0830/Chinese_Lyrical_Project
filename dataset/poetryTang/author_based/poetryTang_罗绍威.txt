帘前淡泊云头日，座上萧骚两脚风。（见《吟窗杂录》卷二五《历代吟谱》。）（按：《全唐诗》卷七三四收二句，缺题，今重录。）-1320-。

妆点青春更有谁，青春常许占先知。亚夫营畔风轻处，元亮门前日暖时。花密宛如飘六出，叶繁何惜借双眉。交情别绪论多少，好向仁人赠一枝。

虽被风霜竞欲催，皎然颜色不低摧。已疑素手能妆出，又似金钱未染来。香散自宜飘渌酒，叶交仍得荫苍苔。寻思闭户中宵见，应认寒窗雪一堆。

楼前澹澹云头日，帘外萧萧雨脚风。

邺城大道甚宽，何故驾车碾鞍。领鞴驴汉子科决，待驾车汉子喜欢。

