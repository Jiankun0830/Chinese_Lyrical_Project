天下名山有，未闻山自鸣。昂藏如许阔，尔何亦不平。（见同治丙寅刊齐召南等纂《温州府志》卷四《山川》。）（按：《宋诗纪事补遗》卷八八误收罗衮此诗入事迹无考作者。）。

此心不向常人说。（《江湖小集》卷二十一李龏《剪绡集》引。）。

年来年去只艰危，春半尧山草尚衰。四海清平耆旧见，五陵寒食小臣悲。烟销井邑隈楼槛，雪满川原泥酒卮。拭尽贾生无限泪，一行归雁远参差。

榆火轻烟处处新，旋从闲望到诸邻。浮生浮世祗多事，野水野花娱病身。浊酒不禁云外景，碧峰犹冷寺前春。蓑衣毳衲诚吾党，自结村园一社贫。

平日时风好涕流，谗书虽盛一名休。寰区叹屈瞻天问，夷貊闻诗过海求。向夕便思青琐拜，近年寻伴赤松游。何当世祖从人望，早以公台命卓侯。

