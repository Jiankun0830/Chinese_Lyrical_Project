病卧瘴云间，莓苔渍竹关。孤吟牛渚月，老忆洞庭山。壮志潜消尽，淳风竟未还。今朝忽相遇，执手一开颜。

又是春残也，如何出翠帏。落花人独立，微雨燕双飞。寓目魂将断，经年梦亦非。那堪向愁夕，萧飒暮蝉辉。

又是秋残也，无聊意若何。客程江外远，归思夜深多。岘首飞黄叶，湘湄走白波。仍闻汉都护，今岁合休戈。

万木横秋里，孤舟半夜猿。漏光残井甃，缺影背山椒。风回山火断，潮落岸冰高。

因寻买珠客，悮入射猿家。

何处残春夜，和花落古宫。（“古”一作“汉”）。

孤舟半夜雨，上国十年心。（以上《诗话总龟》十一《雅什门》引《雅言系述》）。

风高弓力大（一作“满”），霜重角声枯（一作“干”）。

-515-客帆来异域，别岛落蟠桃。

寒清万国土，冷浸（一作斗）四维根。（以上《诗薮杂编》四）（〖1〗以上三题，均见《增修诗话总龟》卷十一引《雅言系述》。）。

