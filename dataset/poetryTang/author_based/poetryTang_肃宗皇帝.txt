玉殿肃肃，灵芝煌煌。重英发秀，连叶分房。宗庙之福，垂其耿光。

元气产芝，明神合德。紫微间采，白蕣呈色。载启瑞图，庶符皇极。天心有眷，王道惟直。

幸生芳本，当我扆旒。效此灵质，贲其王猷。神惟不爱，道亦无求。端拱思惟，永荷天休。

先生年几许，颜色似童儿。夜抱九仙骨，朝披一品衣。不食千锺粟，唯餐两颗棃。天生此间气，助我化无为。

