海内昔凋瘵，天网斯浡潏。龟灵启圣图，龙马负书出。大哉明德盛，远矣彝伦秩。地敷作乂功，人免为鱼恤。既彰千国理，岂止百川溢。永赖至于今，畴庸未云毕。

丽锦疋云终，襜襜展向风。花开翻覆翠，色乱动摇红。缕散悠扬里，文回照灼中。低垂疑步障，吹起作晴虹。既与丘迟梦，深知卓氏功。还乡将制服，从此表亨通。

德由庾兮群物凑，协嘉祥兮扰灵兽。感䜣合于天符，遂充塞于君囿。（见《文苑英华》卷八九）-913-。

