君爱本相饶，从来事舞腰。那堪攀玉座，肠断望陵朝。怨著情无主，哀凝曲不调。况临松日暮，悲吹坐萧萧。

早知君爱歇，本自无萦妒。谁使恩情深，今来反相误。愁眠罗帐晓，泣坐金闺暮。独有梦中魂，犹言意如故。

早知君爱歇，本自无萦妒。谁使恩情深，今来反相误。愁眠罗帐晓，泣坐金闺暮。独有梦中魂，犹言意如故。

君爱本相饶，从来似舞腰。那堪攀玉座，肠断望陵朝。怨著情无主，哀凝曲不调。况临松日暮，悲吹坐萧萧。

正月金闺里，微风绣户间。晓魂怜别梦，春思逼啼颜。遶砌梅堪折，当轩树未攀。岁华庭北上，何日度阳关。

二月韶光好，春风香气多。园中花巧笑，林里鸟能歌。有恨离琴瑟，无情著绮罗。更听春燕语，妾亦不如他。

三月春将尽，空房妾独居。蛾眉愁自结，鬓髪没情梳。□□□□□，□□□□□。□□□□□，□□□□□。

七月坐凉宵，金波满丽谯。容华芳意改，枕席怨情饶。锦字沾愁泪，罗裙缓细腰。不如银汉女，岁岁鹊成桥。

魏国山河险，周王警跸回。九旗云际出，万骑谷中来。石路行将尽，烟郊望忽开。赏矜垂柳报，春畏落花催。兴逸横汾什，恩褒作颂才。小臣瞻日月，延首咏康哉。

出师宣九命，分阃用三台。始应幕中画，言从天上来。丹青不独任，韬略遂双该。坐见威棱洽，弥彰事业恢。旌旗晓云送，鞞鼓朔风催。虏气消残月，边声韵落梅。羽书雄北地，龙漠寝南垓。宠战黄金尽，输诚白日回。离章宸翰发，祖䜩国门开。欲识恩华盛，平生文武材。

