茂先寔王佐，仲举信时英。气睹冲天发，人将下榻迎。珪符肃有命，江国远徂征。九派期方越，千钧或所轻。高帆出风迥，孤屿入云平。遄迈嗟于役，离忧空自情。餙簪陪早岁，接壤厕专城。旷别心弥轸，宏规义转倾。徒然恨饥渴，况乃讽瑶琼。

兹地五湖邻，艰哉万里人。惊飙翻是托，危浪亦相因。宣室才华子，金闺讽议臣。承明有三人，去去速归轮。

