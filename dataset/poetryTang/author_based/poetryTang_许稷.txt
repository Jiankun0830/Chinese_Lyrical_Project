琼树偏春早，光飞处处宜。晓浮三殿日，暗度万年枝。婀娜摇仙禁，缤翻映玉池。含芳烟乍和，拂砌影初移。为近韶阳煦，皆先众卉垂。成阴知可待，不与众芳随。

玉律穷三纪，推为积闰期。月余因妙算，岁遍自成时。乍觉年华改，翻怜物候迟。六旬知不惑，四气本无欺。月桂亏还正，阶蓂落复滋。从斯分历象，共仰定毫厘。

道是烧丹地，依然云水居。山空人去后，梦醒客去初。溪雨飞沙霁，岩门隐雾虚。高歌对明月，松影落扶疏。（《古今图书集成·山川典》三○二《九鲤湖部》。

江南正月春花早，梅花柳花夹长道。

江南二月春光半，杏白桃红香蘂散。

江南三月春光暮，蝴蝶闲飞遶深圃。（见《吟窗杂录》卷二九《历代吟谱》）-939-。

