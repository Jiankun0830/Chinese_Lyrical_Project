蠲我饎餴，絜我膋芗。有豆孔硕，为羞既臧。至诚无昧，精意惟芳。神其醉止，欣欣乐康。

良游晼晚兮月呈光，锦路逶迤兮山路长。王孙不留兮岁将晏，嵩岩仙草兮为谁芳。

新命千龄启，鸿图累圣余。天行应潜跃，帝出受图书。礼若传尧旧，功疑复夏初。梦游长不返，何国是华胥。

铜龙晓辟问安回，金辂春游博望开。渭北晴光摇草树，终南佳气入楼台。招贤已得商山老，托乘还征邺下才。臣在东周独留滞，忻逢睿藻日边来。

洛阳城东桃李花，飞来飞去落谁家。幽闺女儿爱颜色，坐见落花长叹息。今岁花开君不待，明年花开复谁在。故人不共洛阳东，今来空对落花风。年年岁岁花相似，岁岁年年人不同。

蠲我渐饎，洁我膋芗。有豆孔硕，为羞既臧。至城无昧，精意惟芳。神其醉止，欣欣乐康。

