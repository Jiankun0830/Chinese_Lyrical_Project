一睹倾城貌，尘心只自猜。不随萧史去，拟学阿兰来。

珍重佳人赠好音，彩笺芳翰两情深。薄于蝉翼难供恨，密似蝇头未写心。疑是落花迷碧洞，只思轻雨洒幽襟。百回消息千回梦，裁作长谣寄绿琴。

绿暗红藏起暝烟，独将幽恨小庭前。沉沉良夜与谁语，星隔银河月半天。

见说伤情为见春，想封蝉锦绿蛾颦。叩头为报烟卿道，第一风流最损人。

十洞三清虽路阻，有心还得傍瑶台。瑞香风引思深夜，知是蕊宫仙驭来。（均见《太平广记》卷四九一引《三水小牍》）-1139-。

