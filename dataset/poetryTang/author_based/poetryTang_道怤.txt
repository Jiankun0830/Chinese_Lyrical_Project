一向随他走，又成我不是。设尔不与摩，伤着他牵匮。欲得省要会，二途俱莫缀。-1418-。

好晴好雨奇行持，若随语会落今时。谈玄只要尘中妙，得妙还同不惜伊。

密密谁知要，明明许也无。森萝含本性，山岳尽如如。

当此支荷得，胜于历却（疑应作“劫”）功。多途终不是，一路妙圆通。

省超之时不守住，更须腾身后前机。太虚不{曰/一/寸}金乌运，霄汉宁妨玉兔飞。

我适抑不已，汝须不当急。机竖尚亏投，影没大难及。

体含众像像分明，离体含形形转精。清明妙净谁能弁，释迦掩室竭罗城。

叹汝景禅去何速，虽不同道当眼明。个今永却不曾亏，地水火风还故国。好也好，也大奇，忙忙宇宙几人知，莹净宁闲追路绝，青山绿嶂白云驰。歌好歌，笑好笑，谁肯便作此中调。难提既与君凑机，其肯无不谐其要。格志异，气骨高，森萝咸会一灵毫。虽然示作皆同电，出岫藏峰徒思劳。希奇地，剑吹-1419-毛，脱罩腾笼任性游。此界他界如水月，几般应迹妙逍遥。

有路省人心，学玄者好寻。旋机现体骨，何用更沉吟。莫嫌浅不食，犹胜意思深。鱼若有龙骨，大小尽堪任。（以上九首均见《祖堂集》卷十。）。

