宋玉正秋悲，那堪更别离。从来襟上泪，尽作鬓边丝。永水清如此，袁江色可知。到家黄菊坼，亦莫怪归迟。

湘月蘋风乍畅襟，烛前江水练千寻。新秋宋玉能为赋，永夕袁安好共吟。辇下翠蛾须强展，尊中绿蚁且徐斟。汀沙渐有珠凝露，缓棹兰桡任夜深。

最爱铅华薄薄妆，更兼衣着又鹅黄。从来南国名佳丽，何事今朝在北行。

