-425-此日携琴剑，飘然事远游。台山初罢雾，岐海正分流。渔浦飏来笛，鸿逵翼去舟。鬂愁蒲柳早，衣怯芰荷秋。未卜虞翻宅，休登王粲楼，怆然怀伴侣，徒尔赋离忧。（《嘉庆广东通志》一○一《山川略·香山县》）（〖1〗《全唐诗》卷五九七收“台山”以下四句，题为《幼作》。）。

台山初罢雾，岐海正分流。渔浦飏来笛，鸿逵翼去舟。

嫩芽香且灵，吾谓草中英。夜臼和烟𢭏，寒炉对雪烹。惟忧碧粉散，尝见绿花生。

数年百姓受饥荒，太守贪残似虎狼。今日海隅鱼米贱，大须惭愧石榴黄。

鄠县李长官，横琴膝上弄。不闻有政声，但见手子动。

