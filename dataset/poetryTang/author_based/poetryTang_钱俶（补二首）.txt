海角复天涯，形分道不赊。灯清读圜觉，香煖顶袈裟。戒比珠无类（疑当作“颣”），心犹镜断瑕。平生赖慈眼，南望一咨嗟。

相望几千里，旷然违道情。自兹成乍别，疑是隔浮生。得旨探玄寂，无心竞利名。苑斋正秋夜，谁伴诵经声。（见《大正新修大藏经》第四六册南宋释宗晓编《宝云振祖集》。）（按：此诗题下署“吴越国王钱俶”，末附嘉泰壬戌宗晓跋，叙得诗始末，文长不具录。通法师卒于宋太宗端拱改元之年，年六十三。俶作此诗时已降宋否，尚难考详。）。

