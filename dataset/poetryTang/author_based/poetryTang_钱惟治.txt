-1446-。

阁，阁。雕镂，彩错。簇明霞，攅丽萼。玉女窥牖，飞仙捧铎。沉烟燠宝香，媚水涵珠箔。千山蓊郁晴霁，万井喧填晓郭。登临徙倚傍琼栏，满目春光煦寥廓。

阁，阁。般斤，郢作。木从绳，工必度。华饰藻绘，密施榱桷。明蟾代宝灯，瑞霭为珍箔。栏危似倚高空，梯迥疑穿碧落。有时闲上瞰人寰，自谓禽中腾一鹗。

春城满望，晓阁闲登。尘销霁景，定出真僧。人怀远思，槛凭危层。因圆果证，胜境斯兴。（均见明梁桥《冰川诗式》卷二。）。

-279-。

圣主钦崇教，千光显绀容。映云窗绮暖，笼月箔花重。净刹香风远，危阑碧雾浓。胜因良以咏，华国一斯逢。

碧天临迥阁，晴雪点山屏。夕烟侵冷箔，明月敛闲亭。（见《宋诗纪事》卷三引《冰川诗式》。）（均见明梁桥《冰川诗式》卷二，前首“危阑”作“危栏”，“华国”作“华阁”。）（〖1〗《湖州府志》：“吴越《回文绶带连环诗碑》，在法华寺，节度使钱惟治作，九十首。”）。

