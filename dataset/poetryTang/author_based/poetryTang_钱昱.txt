-1447-。

松杉满寺廊，栏杆倚高冈。郡郭晓云漠，禅斋春草长。涧青连竹色，山静带茶香。更有名僧在，茅庵住上方。（见《淳熙三山志》卷三八。）。

景致逼神仙，心幽道亦[玄]（元）。僧闲来出世，松老不知年。放马眠岩草，移杯酌涧泉。浮名如脱得，终老此云边。（见影印文渊阁《四库全书》本《福建通志》卷七七。）。

数级崔嵬万木中，最堪影势似难同。栏杆（《赤城志》作“阑干”）夜压江心月，铃铎秋摇岳顶风。重叠画檐遮世界，稀疏清磬彻虚空。有时问著禅僧路，笑指丹霄去不穷。（见《天台续集》卷下、《嘉定赤城志》卷十九。）-1448-。

