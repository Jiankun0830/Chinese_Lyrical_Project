不羡黄金罍，不羡白玉杯。不羡朝入省，不羡暮入台。惟羡西江水，曾向金陵城下来。

月色寒潮入剡溪，青猿叫断绿林西。昔人已逐东流去，空见年年江草齐。

辟彊旧林间，怪石纷相向。绝涧方险寻，乱岩亦危造。泻从千仞石，寄逐九江船。

行坐诵佛书。（见齐己《白莲集》卷九《过陆鸿渐旧居》自注引）。

城里携笼万壑前。（羽。下阙。见席刻本《耿𣲗诗集》）-936-。

