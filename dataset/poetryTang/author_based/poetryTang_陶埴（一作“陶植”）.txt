真汞非水银，还向此中得。若要真水银，须求坎里力。（《大还丹照鉴》。）。

仙人拍手雪成团，黄花欲入紫河难。子母一时流作水，变化还同九转丹。（《正统道藏》本陶埴《还金述》引）。

还丹术，切要经手传。若信故方终自误，颠来倒去倒来颠，不得怨神仙。

家家尽有长生药，时人取用皆差错。气候若飞沈，问君何处寻？眼看犹不识，误向铅中觅。此物没黄芽，徒劳岁月赊。（以上二首均见《金液还丹百问诀》。）。

