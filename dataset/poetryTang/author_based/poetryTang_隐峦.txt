路逢一老翁，两鬓白如雪。一里二里行，四回五回歇。

牧童见人俱不识，尽着芒鞋戴箬笠。朝阳未出众山晴，露滴蓑衣犹半湿。二月三月时，平原草初绿。三个五个骑羸牛，前村后村来放牧。笛声才一举，众稚齐歌舞。看看白日向西斜，各自骑牛又归去。

居游正值芳春月，蜀道千山皆秀发。溪边十里五里花，云外三峰两峰雪。君上匡山我旧居，松萝抛掷十年余。君行试到山前问，山鸟只今相忆无。

七条丝上寄深意，涧水松风生十指。自乃知音犹尚稀，欲教更入何人耳。

横压惊波防没溺，当初元创是军机。行人到此全无滞，一片江云踏欲飞。

释闷还拈架上书。（《江湖小集》卷二二李龏《剪绡集》引）。

老人终岁闭门坐。（《梅花字字香后集》）-1211-。

