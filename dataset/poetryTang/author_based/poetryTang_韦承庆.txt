万里边城地，三春杨柳节。叶似镜中眉，花如关外雪。征人远乡思，倡妇高楼别。不忍掷年华，含情寄攀折。

有水鱼争乐，无人鸟共歌。（见《吟窗杂录》卷三七）。

万里边城地，三春杨柳节。叶似镜中眉，花如关外雪。征人远乡思，倡妇高楼别。不忍掷年华，含情寄攀折。

凤城春色晚，龙禁早晖通。旧火收槐燧，余寒入桂宫。莺啼正隐叶，鸡鬬始开笼。蔼蔼瑶山满，仙歌始乐风。

天晴上初日，春水送孤舟。山远疑无树，潮平似不流。岸花开且落，江鸟没还浮。羁望伤千里，长歌遣四愁。

清切凤皇池，扶疏鸡树枝。唯应集鸾鹭，何为宿羁雌。大造乾坤辟，深恩雨露垂。昆蚑皆含养，驽骀亦驱驰。木偶翻为用，芝泥忽滥窥。九思空自勉，五字本无施。徒喜逢千载，何阶荅二仪。萤光向日尽，蚊力负山疲。禁宇庭除阔，闲宵钟箭移。暗花临户发，残月下帘欹。白发随年改，丹心为主披。命将时共泰，言与行俱危。寄谢巢由客，尧年正在斯。

澹澹长江水，悠悠远客情。落花相与恨，到地一无声。

万里人南去，三春雁北飞。不知何岁月？得与尔同归。

独酌芳春酒，登楼已半曛。谁惊一行雁，冲断过江云。

