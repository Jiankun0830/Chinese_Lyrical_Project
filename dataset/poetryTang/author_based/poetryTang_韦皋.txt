雨霁天池生意足，花间谁咏采莲曲。舟浮十里芰荷香，歌发一声山水绿。春暖鱼抛水面纶，晚晴鹭立波心玉。扣舷归载月黄昏，直至更深不假烛。

腰间宝剑七星文，掌上弯弓挂六钧。箭发囗云双雁落，始知秦地有将军。

黄雀衔来已数春，别时留解赠佳人。长江不见鱼书至，为遣相思梦入秦。

腰间宝剑七星文，掌上弯弓挂六钧。箭发云中双雁落，始知秦地有将军。（见《舆地纪胜》卷一四五《简州》）（按：《全唐诗》卷三一四收此诗，有缺文，今重录。）。

