倾国精神掌上身，天风惊雪上香裀。须臾舞彻《霓裳曲》，𫘤却高堂满座人。（《新编分门古今类事》卷二引《甘泽谣》）。

大君敦宴赏，万乘下梁园。酒助闲平乐，人霑雨露恩。荣光开账殿，佳气满旌门。愿陪南岳寿，长奉北宸樽。

别殿秋云上，离宫夏景移。寒风生玉树，凉气下瑶池。堑花仍吐叶，岩木尚抽枝。愿奉南山寿，千秋长若斯。

