（齐州城东有孤石，平地耸出，俗谓之历山。以北有泉，号舜井。东隔小街，又有石井，汲之不绝，云是舜东家之井。乾元中有魏炎者，于此题诗曰：）齐州城东舜子郡，邑人虽移井不改。时闻汹汹动绿波，犹谓华井中在。

西家今为定戒寺，东家今为练戒寺。一边井中投一瓶，两井相摇响泙濞。

济南郡里多沮洳，娥皇女英汲井处。窃向池中潜甽来，浇茆畦上平流去。（《封氏闻见记》八《历山》）。

