王粲南游后，年年事转新。应无故国梦，谁怨武陵春。信杳愁归雁，书成问去人。中心不可寄，绿水与红尘。（影印本《诗渊》第一册第二四五页。）。

怀才非独步，驱马出荆州。亲老未归去，路长何处游？鸟啼云梦晓，叶落洞庭秋。襟抱谁相问？西风吹客愁。（同前书第二六九页。）。

满眼水吾土，征轮尚远游。田园虚自废，禾黍美□秋。日暮乌犹返，风高云自收。因循不归去，歧路犹何求？（同前第三册第二二一○页。）。

终日走歧路，唯君守草堂。重来身若旧，相见话偏长。夜半四邻静，雨余群本香。不能同此住，名利自茫茫。（同前第五册第三一五八页。）-1344-。

闻君鼓七丝，□我暂忘机。莫谓知音少，都缘能□稀。无风过竹槛，有月照柴扉。一弄一杯酒，坐来霜□衣。（同前第三五○四页。）。

凉风摇翠袂，倚槛恨难平。远路人无信，西楼月又生。菱花消旧态，瑶瑟续新声。暗觉新声苦，夫谁知此情？（同前第六册第三八九七页）。

送君偏起恨，醲酒亦难消。为客日己久，还家路各遥。云繁天欲雪，林迥野初烧。何处期相见，春风满路招。（同前第四三三七页。）。

帝城多美酒，不醉别离人。北海谋归晚，东门送客频。燕啼迎馆树，草色逐征轮。到日逢乡友，如何话此身？（同前第四三八三页。）。

但有路可上，更高人也行。（《老学庵笔记》四）。

