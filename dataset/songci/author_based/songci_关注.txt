缥缈神京开洞府。遇广寒宫女。问我双鬟梁溪舞。还记得、当时否。碧玉词章教仙侣。为按歌宫羽。

凤舞龙蟠处，玉室与金堂。平生想望真境，依约在何方。谁信许君丹灶，便与吴君遗剑，只在洞天傍。若要安心地，便是远名场。几年来，开林麓，建山房。安眠饱馆清坐，无事可思量。洗尽人间忧患，看尽仙家风月，和气满清扬。一笑尘埃外，云水远相忘。

小院烟凉雨细。正好恹恹春睡。蓦被金枝，连推绣枕，报道皇都书至。良人得意。集英殿、首攀仙桂。斗帐重襟惊起。斜倚屏山偷喜。宝髻慵梳，香笺折破，果见中、高高名第。

