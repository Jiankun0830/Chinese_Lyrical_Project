年时江上垂杨路。信柱杖、穿云去。碧涧步虚声里度。疏林小寺，远山孤渚，独倚阑干处。别来无几春还暮。空记当时锦囊句。

东君已了韶华媚。未快芳菲意。临居倾倒向荼シ。十万宝珠璎珞、带风垂。合欢翠玉新呈瑞。十日傍边醉。今年花好为谁开。欲寄一枝无处、觅阳台。

芳菲不是浑无据。只是春收取。都将酝造晚风光。百尺瑶台、吹下半天香。多愁多病疏慵意。也被香扶起。微吟小酌送花飞。更拚小屏幽梦、到开时。

去年同醉黄花下。采采香盈把。今年仍复对黄花。醉里不羞斑鬓、落乌纱。劝君莫似阳关柳。飞伴离亭酒。愿君只似月常圆。还使人人一月、一回看。

云复衡茅霜雪後。风吹江面青罗皱。镜里功名愁里瘦。闲袖手。去年长至今年又。梅逼玉肌春欲透。小槽新压冰澌溜。好把升沈分付酒。光阴骤。须臾又绿章台柳。

风幸多情开得好。忍却吹教零落了。弄花衣上有馀香，春已老。枝头少。况又酒醒晓。一片初飞情已悄。可更如今纷不扫。年随流水去无踪，恨不了。愁不了。楼外远山眉样小。

十日春风，吹开一岁闲桃李。南柯惊起。归踏春风尾。世事无凭，偶耳成忧喜。歌声里。落花流水。明日人千里。

杏花微露春犹浅。春浅愁浓愁送远。山拖馀翠断行踪，细雨疏烟迷望眼。暮云浓处轻吹散。

江上新晴，闲撑小艇寻梅去。自知梅处。香满鱼家路。路尽疏篱，一树开如许。留人住。留人不住。黯淡黄昏雨。

眉黛低颦，一声春满留苏帐。却从檀响。渐到梅花上。归卧孤舟，梅影舟前扬。劳心想。岸横千嶂。霜月铺寒浪。

小雨清尘淡烟晚。官柳花待暖。君愁入伤阙眼。芳草绿、断云归雁。酒重斟，须再劝。今夕近、明朝乍远。

艰难时世。万事休夸会。官宦误人多，道是也、终须不是。功名事业，已是负初心，人老也，发白也，随分谋生计。如今晓得，更莫争闲气。高下与人和，且觅个、置锥之地。江村僻处，作个老渔樵，一壶酒，一声歌，一觉醺醺睡。

点酥点蜡。凭君尽做风流骨。汉家旧样宫妆额。流落人间，真个没人识。佳人误拨龙香觅。一枝初向烟林得。

