瑞应柯山，昴宿储祥，嵩岳降神。羡堂堂玉莹，汪汪陂量，一襟风月，满腹经纶。试问丹砂，聊乘凫，来种锦江桃李春。弦歌地，看吏能绰著，荐墨争新。从兹大振家声。待京国来归专秉钧。想宸恩初拜，北门学士，都能尽道，东阁郎君。雨细丝轻，梅花金重，两荚宝阶呈瑞。称觞庆，愿莱衣衮衮，长照庄椿。

秋来两日，因个甚、乌鹊侵晨传喜。却是常娥亲姊妹，降作人间佳丽。黛柳长青，官梅稳衬，镜里春明媚。花颜难老，寿杯频劝浮蚁。闻道潇洒才郎，天庭试罢，名挂登科记。昨夜凉风新过雁，还有音书来寄。

