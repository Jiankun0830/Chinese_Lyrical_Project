斜阳山下明金碧。画楼返照融春色。睡起揭帘旌。玉人蝉鬓轻。无言空伫立。花落东风急。燕子引愁来。眉心那得开。

梦中不记江南路。玉钗翠鬓惊春去。午醉晚来醒。暝烟花上轻。红绡空泪。锦字凭谁寄。衫薄暧香销。相思云水遥。

毵毵杨柳绿初低。澹澹梨花开未齐。楼上情人听马嘶。

郎如陌上尘，妾似堤边絮。相见两悠扬，踪迹无寻处。酒面扑春风，泪眼零秋雨。过了别离时，还解相思否。

苹页烟深，荷花露湿。碧芦红蓼秋风急。采菱渡口日将沈，飞鸿楼上人空立。彩凤难双，红绡暗泣。回纹未剪吴刀涩。梦云归处不留踪，厌厌一夜凉蟾入。

