月光飞入林前屋。风策策，度庭竹。夜半江城击柝声，动寒梢栖宿。等闲老去年华促。

看鸥翻波溅，苹末风轻，水轩消暑。云叠奇峰，破桐阴亭午。列岫连环，溜泉鸣玉，对幅巾芒履。况有清时，风流故人，剧谈挥麈。才冠一时，论高两汉，书扇豪踪，吐凤辞语。昼锦归来，庆长年老母。

栏干六曲天围碧。松风亭下梅初白。腊尽见春回。寒梢花又开。曲琼闲不卷。沈燎看星转。凝伫小徘徊。云间征雁来。

雨晴云敛，烟花澹荡，遥山凝碧。驱车问征路，赏春风南陌。正雨後、梨花幽艳白。

秋寂寞。秋风夜雨伤离索。伤离索。老怀无奈，泪珠零落。故人一去无期约。迟书忽寄西飞鹤。西飞鹤。故人何在，水村山郭。

晚霞红。看山迷暮霭，烟暗孤松。动翩翩风袂，轻若惊鸿。心似鉴，鬓如云，弄清影，月明中。谩悲凉，岁冉冉，华潜改衰容。前事销凝久，十年光景匆匆。念云轩一梦，回首春空。

翠柏红蕉影乱。月上朱栏一半。风自碧空来，吹落歌珠一串。不见。不见。人被绣帘遮断。

悠悠扬扬。做尽轻模样。半夜萧萧窗外响。多在梅边竹上。朱楼向晓帘开。六花片片飞来。无奈熏炉烟雾，腾腾扶上金钗。

