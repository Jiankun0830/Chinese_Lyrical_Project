商秋吉，嘉会协中辛。涓路寝，修祀，圣德昭清。端志虑，罄竭斋精。锦绣排天仗，羽卫滨纷。朝太室、返中宸。被衮接神明。时平天时俱清晏，兼丰年和气，品物达芳馨。瞻座，舂容燕三灵。奠瑶爵，荐量币，清思呦冥冥。望昆仑。嘉祥塞。诚殚礼洽庆休成。

勋华并、天胙昌期。圣德茂重离。英明经远，浚哲昭微。宝俭更深慈。观万国、累洽重熙。对明时。报礼秩神祗。玉帛奏华夷。雍肃显相，百辟各钦祗。奄嘉虞英璧奠华滋。神安坐、景气澄虚。极光焰、烛长丽。展诗应律，万舞逶迟。三献洽皇仪。垂露浸庆祜来宜。礼无违。鸣鸾临帝阙，飞凤下天倪。清和寰宇，霈泽一朝驰。

