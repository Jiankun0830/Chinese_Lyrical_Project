愁云翠万叠。露柳残蝉空抱叶。帘卷流苏宝结。乍庭户嫩凉，阑干微月。玉纤胜雪。委素纨、尘锁香箧。思前事、莺期燕约，寂寞向谁说。悲切。漏签声咽。渐寒、兰缸未灭。良宵长是闲别。恨酒凝红绡，纷瑶。镜盟鸾影缺。

宿雾楼台湿。晓清初、花明柳润，燕飞莺集。旧约重来歌舞地，留得艳香娇色。又梦草、东风吹碧。午困腾腾春欲醉，对文楸、玉子无心拾。看蝶舞，傍花立。酒痕未醒愁先入。记年时、翠楼寒浅，宝笙慵吸。想驻马河桥分别，恨轻竹风帆烟笠。早尘暗、华堂帘隙。倚尽黄昏人独自，望江南回雁归云急。凭付与，锦笺墨。

