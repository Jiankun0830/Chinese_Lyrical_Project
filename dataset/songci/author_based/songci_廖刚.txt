无诸好，方面镇全闽。千骑泛云归洞府，三山明玉外风尘。依约是蓬瀛。贤刺史，龙虎檀香名。

无诸好，金地遍重城。乌石亭危千嶂合，荔枝楼暖百花明。十里暮潮平。贤刺史，来暮相欢迎。

雨霁烟波阔，雁度陇云愁。西风庭院不胜秋。桂华光满，偏照最高楼。东山携妓约，故人千里，夜来为舣仙舟。明眸皓齿，歌舞总名流。恼人情态物中忧。

柯山瑞，云路玉桥横。六月天香琼蕊秀，千年人瑞昂星明。风露湿麒麟。廊庙器，冰雪照精神。

蓬山晓，龟鹤倚芝庭。云覆宝熏迷舞凤，玉扶琼液荐文星。棠荫署风清。人尽道，天遣瑞升平。

月桥风槛水边居。画楼三鼓初。草堂收拾读闲书。起看清夜徂。闲想像，尽踌躇。玉牌金字铺。梦昏纵有也成虚。那堪和梦无。

论长校短，总是非闲誉。光景百年中，似难留、长江东去。随缘游戏，触□寄高情，西楼月，北窗风，鹆尊前舞。故人襟韵，千里心相许。飞骑趁花时，正名园、揉风洗雨。玻璃潋滟，聊共醉红裙，阳春曲，碧云词，慷慨怀千古。

