请诸君著眼，来看我、福华编。记江上秋风，鲸涨雪，雁徼迷烟。一时几多人物，只我公、只手护山川。争睹阶符瑞象，又扶红日中天。因怀下走奉。磨盾夜无眠。知重开宇宙，活人万万，合寿千千。

恨个侬无赖，卖娇眼、春心偷掷。苍苔花落，先印下一双春迹。花不知名，香才闻气，似月下箜篌，蒋山倾国。半解罗襟，蕙薰微度，镇宿粉、栖香双蝶。语态眠情，感多情、轻怜细阅。休问望宋墙高，窥韩路隔。寻寻觅觅。又暮雨凝碧。花径横烟，红扉映月，尽一刻、千金堪值。卸袜熏笼，藏灯衣桁，任裹臂金斜，搔头玉滑。更恨檀郎，恶怜深惜。尽颤袅、周旋倾侧。

