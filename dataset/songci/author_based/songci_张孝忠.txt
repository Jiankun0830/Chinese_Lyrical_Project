爱寻水竹添情况。任云卧、溪边石上。衔杯乐圣成游荡。不为弓弯舞样。北湖迥、风飘彩舫。□笑击、冯夷薄相。

看花随柳湖边去。似邂逅、水晶宫住。刘郎笔落惊风雨。酒社诗盟心许。玉关外、不辞马武。便好展、云霄稳步。

占气中涵清淑，徵诗古富篇章。杖屦闲随鱼□乐，怀抱清如湖水凉。何殊吴越乡。风柳春容袅袅，水花月影汪汪。

绿波春早青烟暮。翠幕船如天上去。深杯浊酒醉贤人，隔岸幽花怜静女。浮云散乱流萍聚。

豆蔻梢头春意浓。薄罗衫子柳腰风。人间乍识瑶池似，天上浑疑月殿空。眉黛小，髻云松。背人欲整又还慵。多应没个藏娇处，满镜桃花带雨红。

娇红隐映花稍雾。金莲容与歌声度。得句写香笺。江山此意传。醉当春好处。不道因风絮。去并锦闱眠。青绫被底仙。

堂上簪缨交错，花间帘幕高张。与君一咏一飞觞。莫笑诗狂饮畅。满路光风转蕙，吟边宫柳斜行。新词妙绝动宫墙。紫诰黄麻天上。

楚山浮碧。江汉无终极。鄂渚几行云树，天何意、限南北。使君觞醉客。

