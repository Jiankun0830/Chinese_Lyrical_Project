卷帘人睡起。放燕子归来，商量春事。风光又能几。减芳菲、都在卖花声里。吟边眼底。被嫩绿、移红换紫。甚等闲、半委东风，半委小桥流水。还是。苔痕湔雨，竹影留云，待晴犹未。兰舟静舣。西湖上、多少歌吹。粉蝶儿、守定落花不去，湿重寻香两翅。怎知人、一点新愁，寸心万里。

春寒懒下碧云楼。花事等闲休。红绵湿透秋千索，记伴仙、曾倚娇柔。重叠黄金约臂，玲珑翠玉搔头。薰炉谁熨暖衣篝。消遣酒醒愁。旧巢未著新来燕，任珠帘、不上琼钩。何处东风院宇，数声揭调甘州。

柳户朝云湿，花窗午篆清。东风未放十分晴。留恋海棠颜色、过清明。垒润栖新燕，笼深锁旧莺。琵琶可是不堪听。无奈愁人把做、断肠声。

春梦怯。人静玉闺平帖。睡起眉心端正贴。绰枝双杏叶。重整金泥蹀躞。红皱石榴裙褶。款步花阴寻蛱蝶。玉纤和粉捻。

斜日明霞，残虹分雨，软风浅掠苹波。声冷瑶笙，情疏宝扇，酒醒无奈秋何。彩云轻散，漫敲缺、铜壶浩歌。眉痕留怨，依约远峰，学敛双蛾。银床露洗凉柯。屏掩香销，忍扫罗。楚驿梅边，吴江枫畔，庾郎从此愁多。

雁横迥碧，渐烟收极浦，渔唱催晚。临水楼台乘醉倚，云引吟情闲远。露脚飞凉，山眉锁暝，玉宇冰奁满。平波不动，桂华底印清浅。应是琼斧修成，铅霜捣就，舞霓裳曲遍。窈窕西窗谁弄影，红冷芙蓉深苑。

屏绡润惹篆烟。小窗闲、人泥昼眠。正雪暖、荼シ架，奈愁春、尘锁雁弦。

凤楼人独。飞尽罗心烛。梦绕屏山三十六。依约水西云北。晓奁懒试脂铅。一谨傥⑵Ａ舻盟拮泵荚冢讨拦旅摺

歌尘凝燕垒，又软语、在雕梁。记剪烛调弦，翻香校谱，学品伊凉。屏山梦云正暖，放东风、卷雨入巫阳。金冷红绦孔雀，翠间彩结鸳鸯。银缸。焰冷小兰房。夜悄怯更长。待采叶题诗，含情赠远，烟水茫茫。







