垂虹亭下扁舟住。松江烟雨长桥暮。白听吴歌。佳人泪脸波。劝倾金凿落。莫作思家恶。绿鸭与鲈鱼。如何可寄书。

楼横北固，尽日厌厌雨。乃数声歌，但渺漠、江山烟树。寂寥风物，三五过元宵，寻柳眼，觅花英，春色知何处。落梅呜咽，吹彻江城暮。脉脉数飞鸿，杳归期、东风凝伫。长安不见，烽起夕阳间，魂欲断、酒初醒，独下危梯去。

