问岩云朵朵为谁飞，向来读何书。道江南名宦，掉头勿顾，彩服归与。无限山中风物，今古属潜夫。渺渺辽天鹤，应费招呼。谩说缁巾缟带，与豸冠犀剑，忧乐如何。渐桥横采石，国步已趄。

断崖抛雪瀑，又潜溜、入山跟。听暗壁潺，山中紫雾，山下红云。当年七僧甚处，但空馀、老刹靠嶙峋。底事神粮不幻，翠窝剩积香尘。纷纷。结社种莲人。名氏已无闻。看银书般若，金陵故国，斜敕空存。

