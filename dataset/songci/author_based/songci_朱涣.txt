瑞芳楼下，有花中君子，群然相聚。笑把筒が露，来庆黄堂初度。净植无尘，清香近远，人与花名伍。六郎那得，这般潇洒襟宇。运了多少兵筹，依红泛绿，向俭池容与。歌裤方腾持节去，未许制衣湘楚。

白云封断仙岩路，重重洞深窈。翠竹笼烟，苍崖溅瀑，古木阴森回抱。坛空不老。锁一片莓苔，几丝莎草。试把桃源，较量风景是谁好。乘鸾人去已久，只今惟有，鹤飞猿啸。树拥香幢，泉敲玉佩，疑是群仙重到。尘氛可笑。久志慕丹台，梦思蓬岛。愿挹英游，细参梨与枣。

