琢成玉树。谁解著、云斤月斧。短羸骖，朴一怀尘土。叹雄图、伤别绪。主人不语花能语。苦欲留君、不是留君处。

光拂星榆，轮高金掌，暮烟飘尽澄空。素娥幽恨，霜艳洗铅红。醉把摩云妙手，教纤翳、不点青铜。知多少，天高露冷，争占九秋风。歌钟。邀胜侣，园攀琼树，帘卷珠宫。算庾楼吟赏，今古应同。多谢秦娥绝唱，声声为、飘入云中。留仙住，莫教清影，容易转梧桐。

休休莫莫。当年不负西湖约。一技初见横篱落。嚼蕊闻香，长是醉乡落魄。而今对酒空斟酌。老来多病情非昨。

展屏山色翠连空。潇洒冠闽中。背郭元无尘事，披襟时有清风。

堂成开宴日无空。景占四时中。画栋飞星汉，雕阑锁断花风。

脸上残霞酒半消。晚妆匀罢却无聊。金泥帐小教谁共，银字笙寒懒更调。人悄悄，漏迢迢。琐窗虚度可怜宵。一从恨满丁香结，几度春深豆蔻梢。

甲帐春风肯见分。夜陪清梦当炉熏。寻香若傍阑干晓，定见堆红越鄂君。雕玉佩，郁金裙。凭谁书叶寄朝云。兰芽九畹虽清绝，也要芳心伴小醺。

射虎南山，断蛟北海，恍如梦中。念少年豪气，霜寒一剑，清时功业，月满雕弓。年去年来成底事，已一半消磨成老翁。那堪更，病为城绕，愁作兵攻。无。慵语西风。正独倚危阑送塞鸿。道酒能消遣，酒因病减，歌能消遣，歌为愁浓。大造不将炉冶去，□万卷诗书宁愤穷。都休问，且试弹绿绮，闲和秋虫。

山雨喜开霁，爽气涤烦襟。晚秋丹叶飘坠，篱菊散黄金。徙倚关河凝望，回首光阴轻驶，倏忽二毛侵。须信人间世，莫放酒杯深。一星子，名与利，漫浮沈。塞翁祸福无定，此理古犹今。妙处只应亲到，外物从渠舒卷，出处我无心。袖手无新语，洗耳听清音。

一岁光阴寒共暑。一日光阴，只个朝还暮。有物分明能唤寤。晚钟晨角君听取。扰扰胶胶劳百虑。究竟思量，没个相干处。

去岁天涯，一灯闲作幽窗伴。酒来须满。不待旁人劝。今岁天涯，又是年华晚。凄凉惯。问天不管。只我何曾管。

眼尾。寄深意。一点兰膏红破蕊。钿窝浅浅双痕媚。背面银床斜倚。烛花先报今宵喜。管定知人心里。

归晚。思何限。玉坠金偏云鬓乱。伤春谁作嬉游伴。只有飞来花片。几回愁映眉山远。总被东风惊散。

春尽。敛新闷。暗傍银屏撩绿鬓。攒眉不许旁人问。帘外冷红成阵。银挑尽睡未肯。肠断秦郎归信。

花底。锦铺地。绣浪琼枝光似洗。一心长在金盆里。翠袖懒遮纤指。珠玑满斗犹慵起。过尽红楼春睡。

含怨。两颦浅。羽髻云鬟低玉燕。绿沈香底金鹅扇。隐隐花枝轻颤。当筵不放红云转。正是玉壶春满。

家在宋墙东畔住，流莺时送芳音。窃香解佩两沈沈。都缘些子事，过却许多春。日上花梢初睡起，绣衣闲纵金针。错将黄晕压檀心。见人羞不语，偷把泪珠匀。

参横月落闻街鼓。指杨柳、天边路。冷澹梨花啼玉箸。五云芝检，八花砖影，稳上鳌头去。吹箫台冷秦云暮。玉勒嘶风弄娇步。

