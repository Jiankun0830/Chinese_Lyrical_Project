幕天席地。瑞脑香浓笙歌沸。白衣轻。发霜髯照座明。轻簪小珥。却是人间真富贵。好着丹青。画与人间作寿星。

急鼓疏钟声报晓，楼上今朝，卷起重帘早。环珊珊香袅袅。尘埃不到如蓬岛。何用珠玑相映照。韵胜形清，自有天然好。莫向尊前辞醉倒。松枝鹤骨偏宜老。

新晴庭院暑风轻。瑞气朝来特地清。霞帔羽衣筠竹杖，萱堂真有寿星明。

