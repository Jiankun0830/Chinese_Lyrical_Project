南院嫡孙唯此个。西河狮子当门坐。绢扇清凉随手簸。

掌握千差都照破。石霜这汉难关锁。水出高源酬佛陀。

孤硬云峰无计较。大愚滩上曾垂钓。佛法何曾愁烂了。

万古黄龙真夭矫。斩新勘破台山媪。佛手驴蹄人不晓。

宝觉禅河波浩浩。五湖衲子来求宝。忽坚拳头宜速道。

贬剥诸方真净老。顶门眼正形枯槁。一点深藏人莫造。

积翠十年丹风穴。当时亲得黄龙钵。掣电之机难把撮。

骂佛骂人新孟八。是非窟里和身拶。不惜眉毛言便发。

绝唱灵源求和寡。先牛寻得西家马。顾陆笔端难拟画。

选佛堂中川苴。衲僧卑孔头垂下。独秀握来无一把。

