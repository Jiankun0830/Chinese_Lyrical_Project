潇洒江梅，向竹梢疏处，横两三枝。东君也不爱惜，雪压霜欺。无情燕子，怕春寒、轻失花期。却是有，年年塞雁，归来曾见开时。清浅小溪如练，问玉堂何似，茅舍疏篱。伤心故人去後，冷落新诗。

一团娇软，是将春揉做，撩乱随风到何处。自长亭、人去後，烟草萋迷，归来了、装点离愁无数。飘扬无个事，刚被萦牵，长是黄昏怕微雨。记那回，深院静，帘幕低垂，花阴下、霎时留住。又只恐、伊家太轻狂，蓦地和春，带将归去。

壮岁分符方面，惠风草偃，禾稼春融。报政朝天，归去稳步鳌宫。望尧、九重绛阙，颁汉诏、五色芝封。湛恩浓。锦衣槐里，重继三公。雍容。临歧祖帐，绮罗环列，冠盖云丛。满城桃李，尽将芳意谢东风。柳烟轻、万条离恨，花露重、千点啼红。

素光练净，映秋山、隐隐修眉横绿。鹊楼高天似水，碧瓦寒生银粟。千丈斜晖，奔云涌雾，飞过卢仝屋。更无尘气，满庭风碎梧竹。谁念鹤发仙翁，当年曾共赏，紫岩飞瀑。对影三人聊痛饮，一洗离愁千斛。斗转参横，翩然归去，万里骑黄鹄。满川霜晓，叫云吹断横玉。

谁劝东风腊里来。不知天待雪，恼江梅。东郊寒色尚徘徊。双彩燕，飞傍鬓云堆。玉冷晓妆台。宜春金缕字，拂香腮。

沈吟不语晴窗畔。小字银钩题欲遍。云情散乱未成篇，花骨斜终带软。重重说尽情和怨。

露花烟柳。春思浓如酒。几阵狂风新雨後。满地落红铺绣。风流何处疏狂。厌厌恨结柔肠。又是危阑独倚，一川烟草斜阳。

又喜椒觞到手，宝胜里、仍剪金花。



凉风吹帽，横槊试登高。想见征西旧事，龙山会、宾主俱豪。

帝城三五。灯光花市盈路。天街游处。此时方信，凤阙都民，奢华豪富。纱笼才过处。喝道转身，一壁小来且住。见许多、才子艳质，携手并肩低语。东来西往谁家女。买玉梅争戴，缓步香风度。北观南顾。见画烛影里，神仙无数。

双绿。淡匀拂。两脸春融光透玉。起来却怕东风触。本是一团香玉。飞鸾台上看未足。贮向阿娇金屋。

