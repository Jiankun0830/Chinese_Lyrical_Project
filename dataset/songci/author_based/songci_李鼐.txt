馀寒未展，帘幕新来燕。杨柳梢头嫩黄染。小溪山缭绕，别是风烟，春澹澹，谁道蓬莱路远。冰姿人不老，长伴春闲，环声中度芳宴。宝屏开，烟袅袅，金鸭吹香，欢笑处，烛影花光共暖。便莫惜瑶觞醉如泥，占岁岁东风，舞衣歌扇。

日借嫩黄初看柳。池塘冰泮游鱼透。庭馆匆匆佳气候。□山透。膺时贤佐生天佑。寿者康宁还德厚。功名富贵须长久。从此安排千岁酒。常祝寿。一年一献黄金酎。

种得门阑五福全。常珍初喜庆华筵。王环醉拍春衫舞，今见康强九九年。神爽朗，骨清坚。壶天日月旧因缘。从今把定春风笑，且作人间长寿仙。

珍重高人阎右丞。胸中丘壑富丹青。暂从天下分轺使，来向人间作寿星。凉日挂，暑风轻。一番秋思十分清。细倾鹦鹉休辞劝，烂醉葡菊不用醒。

绿阴清昼。两茸茸、梅子黄时侯。华堂金兽。香润炉烟透。舞燕回轻袖。

一杯为寿。笑捧处、自传织手钗头。

翠烟笼日上花梢。花外楼高。海犀不动帘栊静，昼长人懒莺娇。宝篆浓薰沉水，清商低按擅槽。画堂深处燕蟠桃。亲见仙曹。雾鬟不改朱颜好，年年长被春饶。一品疏封它日，十分沉醉今朝。

望处水寒云绕，倚栏千里，澹荡晴晖。梦燕门阑，和气喜动帘帏。舞重、花明彩凤，歌扇小、香暖金猊。漏声迟。洞天秋晓，风露霏霏。嘉时。谪仙高宴，华分玉蜡，艳列文姬。玉树临风，自然老月中枝。酒肠宽、胸容云梦，词源壮、笔勇助溪。

腊雪溶酥，春冰浮玉，素蟾三五才过。晓来庭户，何事五云多。尽道九天麟坠，╆环、袅袅鸣珂。风标爽、胸中嵬磊，豪气挽天河。平生，横溯志，指挥夷虏，平定干戈。看它年功业，还让廉颇。且对江山难老，金樽满、鲸海翻波。歌声转，玉人扶处，拚取醉颜酡。

乱云将雨。飞过鸳鸯浦。人在小楼空翠处。分得一襟离绪。片帆隐隐归舟。天边雪卷云浮。今夜梦魂何处，青山不隔人愁。

