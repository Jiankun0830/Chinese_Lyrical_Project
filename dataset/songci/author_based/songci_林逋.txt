吴山青。越山青。两岸青山相对迎。争忍有离情。 君泪盈。妾泪盈。罗带同心结未成。江边潮已平。

金谷年年，乱生春色谁为主。馀花落处。满地和烟雨。又是离歌，一阕长亭暮。王孙去。萋萋无数。南北东西路。

冰清霜洁。昨夜梅花发。甚处玉龙三弄，声摇动、枝头月。梦绝。金兽。

众芳摇落独鲜妍。占尽风情向小园。疏影横斜水清浅，暗香浮动月黄昏。

