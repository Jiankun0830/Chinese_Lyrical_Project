恰则元宵，灿万灯、星球如昼。春乍暖、化工未放，十分花柳。和气并随灯夕至，一时锺作人间秀。问烟霄、直上舌含香，文绣。命世杰，调元手。荆楚地，淹留久。看日边追诏，印垂金斗。翠竹苍松身逾健，蛾儿雪竹人如旧。愿湘江、卷入玉壶中，为公寿。

得毛韩经学。振祖风，挺挺凌烟勋业。文章世为甲。果妙龄秀发，荐膺衡鹗。名登雁塔。访梅仙，种河阳桃李，从兹两绾铜符，多少吏民欢洽。庆惬。归来整顿，松竹笑傲，武夷溪壑。韶光恰匝。清明过了旬浃。喜当初度日。称觞春酒，一饮红生双颊。愿儿孙，世袭簪缨，代常不乏。

