琐窗睡起，闲伫立、海棠花影。记翠楫银塘，红牙金缕，杯泛梨花冷。燕子衔来相思字，道玉瘦、不禁春病。应蝶粉半销，鸦云斜坠，暗尘侵镜。还省。香痕碧唾，春衫都凝。悄一似荼シ，玉肌翠帔，消得东风唤醒。

饧箫吹暖，蜡烛分烟，春思无限。风到楝花，二十四番吹遍。烟湿浓堆杨柳色，昼长闲坠梨花片。悄帘栊，听幽禽对语，分明如翦。记旧日、西湖行乐，载酒寻春，十里尘软。背後腰肢，彷佛画图曾见。

小院无人，正梅粉、一阶狼藉。疏雨过，溶溶天气，早如寒食。啼鸟惊回芳草梦，峭风吹浅桃花色。漫玉炉、沈水熨春衫，花痕碧。绿水，红香陌。紫桂棹，黄金勒。怅前欢如梦，後游何日。酒醒香消人自瘦，天空海阔春无极。又一林、新月照黄昏，梨花白。

宿酲苏，春梦醒，沈水冷金鸭。落尽桃花，无人扫红雪。渐催煮酒园林，单衣庭院，春又到、断肠时节。恨离别。长忆人立荼シ，珠帘卷香月。几度黄昏，琼枝为谁折。都将千里芳心，十年幽梦，分付与、一声啼。

月如冰，天似水，冷浸画阑湿。桂树风前，香半狼藉。此翁对此良宵，别无可恨，恨只恨、古人头白。洞庭窄。谁道临水楼台，清光最先得。万里乾坤，原无片云隔。不妨彩笔云笺，翠尊冰酝，自管领、一庭秋色。

摘青梅荐酒，甚残寒、犹怯苎萝衣。正柳腴花瘦，绿云冉冉，红雪霏霏。隔屋秦筝依约，谁品春词。回首繁华梦，流水斜晖。寄隐孤山山下，但一瓢饮水，深掩苔扉。羡青山有思，白鹤忘机。



碧崖倒影，浸一片、寒江如练。正岸岸柳花，村村修竹，唤醒春风笔砚。溯水舟轻轻如叶，只消得、溪风一箭。看水部雄文，太师健笔，月寒波卷。游倦。片云孤鹤，江湖都遍。慨金屋藏妖，绣屏包祸，欲与三郎痛辩。



