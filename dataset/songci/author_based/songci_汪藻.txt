新月娟娟，夜寒江静山衔斗。起来搔首。梅影横窗瘦。好个霜天，闲却传杯手。君知否。乱鸦啼後。归兴浓於酒。

高柳蝉嘶，采菱歌断秋风起。晚云如髻。湖上山横翠。帘卷西楼，过雨凉生袂。天如水。画楼十二。有个人同倚。

月下潮生红蓼汀。浅霞都敛尽，四山青。柳梢风急坠流萤。随波处，点点乱寒星。别语寄丁宁。如今能间隔，几长亭。

小舟帘隙。佳人半露梅妆额。绿云低映花如刻。恰似秋宵，一半银蟾白。结儿梢朵香红。钿蝉隐隐摇金碧。

