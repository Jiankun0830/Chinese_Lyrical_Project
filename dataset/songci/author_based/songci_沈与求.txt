云幕垂垂不掩关，落鸿孤没有无间。雪花欺鬓一年残。欲把小梅还斗雪，冷香嫌怕乱沈檀。恼人归梦绕江干。

花信催春入帝关。玉争腊去留间。不禁风力又吹残。客舍不眠清夜冷，萦愁一缕袅旃檀。空庭月落斗栏干。

华灯高宴水精宫。浪花中。意无穷。十载江湖，重绾汉符铜。应有青藜存往事，人缥缈，佩丁东。卧听萧寺响疏钟。渡溪风。转空。

鱼龙戏舞近幽宫。乱山中。似途穷。绿野堂深，门敞兽铺铜。无限青瑶攒峭壁，花木老，映西东。消磨万事酒千锺。一襟风。鬓霜。

