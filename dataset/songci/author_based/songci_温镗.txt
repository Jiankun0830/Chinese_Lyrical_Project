东风先报上林春。枝上晓莺新。凌虹御气，鞭鸾翳凤，来辅玉晨君。

谢家庭槛晓无尘。芳宴启良辰。风流妙舞，樱桃清唱，依约驻行云。

芙蓉花发去年枝。双燕欲归飞。兰堂风软，金炉香暖，新曲动帘帷。家人拜上千春寿，深意满琼卮。

秋风秋露清秋节。秋雨过、秋香初发。二仙生值好秋天，气却与、秋霜争烈。秋霄开宴群仙列。

