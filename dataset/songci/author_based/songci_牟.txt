山城如斗大，君肯为、两年留。问读易堂前，け然松竹，留得君不。天边乍传消息，趁春风、归侍翠云裘。留取去思无限，江离香满汀洲。不妨无蟹有监州。臭味喜相投。怪底事朝来，骊歌催唱，唤起离愁。

平分敏手。更觉山城小。聊岸帻，时舒啸。当年湓浦月，偏照香山老。头未白，而今半百才逾九。共说东园好。问春馀多少。红药晚，金沙早。花须风日耐，人看功名久。催洗盏，对花一笑为君寿。

鸠杖庞眉鹤发仙。诗中有史笔如椽。爱莲自是平生趣，吟到梅花晚更坚。珍九鼎，食万钱。谁如有子采衣鲜。蜀陈旧事君须记，贵盛还当具庆年。

病枕逢逢惊晓鼓。那堪送客江头路。莫唱骊驹催客去。风又雨。花飞一片愁千缕。折柳凄然无胜语。加餐更把篝衣护。泥滑篮舆须稳度。云飞处。亲闱安问应旁午。

表海归来後，眠食喜清安。身轻於鹄，上下山北与山南。何必交梨火枣，自是霜筠雪柏，岁晚越坚完。摩诘本无病，微笑指蒲团。天有意，留一老，殿诸贤。平生出处何似，试把二苏看。惟有黄门最贵，况是庞眉寿□，九秩阅人间。持此公寿，即是寿元元。

山之天目，蔚苕、第一最佳泉石。见说老龙高卧处，正拥深深寒碧。独云扉，人思霖雨，未许无心出。苍崖赤子，而今谁为苏息。昨夜凉透西风，玉绳晚澹，喜见归鸿入。十二虚皇凝伫久，飞下陆离宸画。绣卣使名，洪枢衔位，催缀新班立。旗常婀娜，要陪沙路清跸。

云拥油幢碧。眷蓬莱、宿缘一纪，竟须公出。上界清高仙地位。耿耿为民还切。此自是、平生愿力。雨後新飙凉如濯，喜湖山、千里皆生色。便乘此，问阊阖。殷勤好与摩铜狄。炯精神、依然未老，鹤标龟息。造物生贤非无意，偏近中元时节。试记取、平园莱国。况有盘洲当家样，酉年秋、拾级升枢极。继盛事，看今日。

七荚新春，问底事、以人为日。记贞观、郑公恰至，名因人得。况是今朝生上相，老天著意尤端的。便唤为、人日岂徒哉，公人杰。宇宙要，公扶植。善类要，公收拾。愿我公千岁，长陪丹极。山立扬休人正健，耐寒彩胜华发。看年年、天际不曾阴，真奇特。

叔父茅封贵，先帝棣华亲。平生为善最乐，夙德宛天人。玉叶金枝方茂，瑶沼丹壶如画，光景镇长新。五福一日寿，万象总皆春。正秋分，记初度，绂缠麟。传宣来自绛阙，瑞采蔚轮。乐有钧天九奏，尊有仙家九酝，翠釜紫驼珍。笑把南山指，还以祝严宸。

