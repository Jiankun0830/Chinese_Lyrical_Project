谁向江头遣恨浓。碧波流不断，楚山重。柳烟和雨隔疏钟。黄昏後，罗幕更朦胧。桃李小园空。阿谁犹笑语，拾残红。

西风簌簌低红叶。梧桐影里银河匝。梦破画帘垂。月明乌鹊飞。新愁知几许。欲似丝千缕。雁已不堪闻。砧声何处村。

谁能画取沙边雨。和烟澹扫蒹葭渚。别岸却斜晖。采莲人未归。鸳鸯如解语。对浴红衣去。去了更回头。教侬特地愁。

