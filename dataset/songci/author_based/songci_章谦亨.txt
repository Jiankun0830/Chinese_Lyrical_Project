垂杨得地，在楼台侧畔，无人攀折。不似津亭舟系处，只伴客愁离别。丝过摇金，带铺新翠，雅称莺调舌。芳筵相映，最宜斜挂残月。却得连日春寒，未教轻滚，一片庭前雪。应恨张郎今老去，难比风流时节。醉眼浑醒，愁眉都展，舞困腰肢怯。有时微笑，把伊绾个双结。

团小酌醺醺醉。厮捱著、没人肯睡。呼卢直到五更头，便铺了妆台梳洗。庭前鼓吹喧人耳。

想先生、跨鹤归去。依然上界官府。胸中邱壑经营巧，留下午桥别墅。堪爱处。山对起、飞来万马平坡驻。带湖鸥鹭。犹不忍寒盟，时寻门外，一片芰荷浦。秋水观，环绕滔滔瀑布。参天林木奇古。云烟只在阑干角，生出晚来微雨。东道主。爱宾客、梅花烂漫开樽俎。满怀尘土。扫荡已无馀，□□时上，玉峤翠瀛语。

画楼侧畔，试与君、管领南枝风物。影浸西湖清浅水，旁倚云崖烟壁。艾纳全披，檀心俱露，一片前村雪。碧松修竹，岁寒真是三杰。长向酒欲冰时，魁英相放，不待阳和发。一任无情风又雨，毕竟清香难灭。幻玉精神，添酥标致，羞上萧萧发。脆圆可爱，更看春二三月。

台上凭阑干。犹怯春寒。被谁偷了最高山。将谓六丁移取去，不在人间。却是晓云闲。特地遮拦。与天一样白漫漫。喜得东风收卷尽，依旧追还。

久雨初晴天气佳。远峰犹□被，乱峰遮。更无一朵路旁花。春归也，光景只桑麻。山径曲如蛇。□□□□□，□□□。

半角庭阴，弓月映眉，珠露侵。花棚倒挂风枝，低鬓唇ぢ叶。凭肩笑问，甚日罢织流黄，泥人无语吟虫答。灯近悄分携，溜钗钿犀合。一霎。莲丝易折。未稳栖鸳，陡惊弹鸭。几度空阶，宵永笛声孤。

解变西体，一赋冠群英。清风峡畔，至今堂以读书名。富贵轻於尘土，孝义重於山岳，惜不大其成。陵谷纵迁改，草木亦光荣。与仇香，穿阮屐，试同登。石龛虽窄，可容一几短檠灯。千仞苍崖如削，四面翠屏不断，云雾镇长生。最爱岩前水，犹作诵弦声。

连朝檐溜几曾乾。韶华一似衰颜。牡丹开尽木香残。忆家山，愁倚危阑。

