半山社雨欲黄昏。燕子不过门。杨柳染深绿意，海棠啼损红痕。

倚阑闲看燕定巢。旧弹筝、因病久抛。画不尽、残眉黛，被东风、吹在柳梢。

（和陈漕使仙湖韵）莫是西湖，分一派、残波剩碧。闲问著、莺仙丹事，老榕知得。荇水带长鸥踏损，柳风絮暖鱼吞入。只前山、依旧汉时青，晴还湿。亭疏好，何消密。花少好，无多植。听黄鹂三请，要诗翁出。消渴泉斟寒玉液，留题石剥苍苔色。叹而今、翻羡□南春，乾坤窄。

