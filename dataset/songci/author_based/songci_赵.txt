雨过回廊，圆荷嫩绿新抽。越女轻盈，画桡稳泛兰舟。芳容艳粉，红香透、脉脉娇羞。菱歌隐隐渐遥，依约回眸。堤上郎心，波间妆影迟留。不觉归时，淡天碧衬蟾钩。

堤曲朱墙近远，山明碧瓦高低。好风二十四花期。骄骢穿柳去，文挟春飞。箫鼓晴雷殷殷，笑歌香雾霏霏，闲情不受酒禁持。断肠无立处，斜日欲归时。

金璞明。玉璞明。小小杯翠袖擎。满将春色盛。仙佩鸣。玉佩鸣。

留连春意晚花稠。云疏雨未收。新荷池面叶齐抽。凉天醉碧楼。能达理，有何愁。心宽万事休。人生还似水中沤。金尊尽更酬。

天色晚。云外一筝斜雁。独凭阑干秋满眼。菊花寒尚浅。叶落香沟红泛。懒把新诗题怨。何处笛声三弄断。月迟帘未卷。

今夜阴云初霁。画帘外、月华如水。露霭晴空，风吹高树，满院中秋意。皎皎蟾光当此际。

