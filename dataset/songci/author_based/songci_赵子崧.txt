锦如花色春残饮。饮残春色花如锦。楼上正人愁。愁人正上楼。晏天横阵雁。雁阵横天晏。思远寄情词。词情寄远思。

雨荷惊起双飞鹭。鹭飞双起惊荷雨。浓醉一轩风。风轩一醉浓。午阴清散暑。暑散清阴午。斜日转窗纱。纱窗转日斜。

断鸿归处飞云乱。乱云飞处归鸿断。风弄叶翻红。红翻叶弄风。柳残凋院後。後院凋残柳。楼外水云秋。秋云水外楼。

月天遥照寒窗雪。雪窗寒照遥天月。门掩欲黄昏。昏黄欲掩门。锦双并枕。枕并双锦。云鬓整纤琼。琼纤整鬓云。

