吾家二老。前有高平生癸卯。若到今辰。讵止荣华九十龄。共惟伯母。九十新年还又五。

九十吾家两寿星。今夫人赛昔夫人。百年转眼新开帙，十月循环小有春。生日到，转精神。目光如镜步如云。年年长侍华堂宴，子子孙孙孙又孙。

寿母开年九十三。佳辰就养大江南。缇屏晃耀新宁国，绣斧斓斑老朴庵。倾玉，擘黄柑。两孙垂绶碧於蓝。便当刊颂崆峒顶，留与千年作美谈。

帝里风光别是天。花如锦绣柳如烟。还逢令节春三二，又庆慈闱岁八千。斟寿，列长筵。子孙何以咏高年。各裒千首西湖什，一度生朝献一篇。

彩结轻车五马随。倾城争出看花枝。笙歌十里岩前去，灯火千门月下归。莲炬引，老莱衣。蛾眉无数卷帘窥。谁知万里逢灯夕，却胜寻常三五时。

满二望三时，春景方明媚。又见蟠桃结子来，王母初筵启。无数桂林山，不尽漓江水。总入今朝祝寿杯，永保千千岁。

