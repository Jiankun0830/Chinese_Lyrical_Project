华堂庆。一岁应须千百岁，乐事如何。寿酒斟时妹拜哥。爹夸利市。笑道看看生舍弟。

骑鲸直上，问妲娥何日，天生英杰。笑下琼楼，还报道，甫近迎长佳节。万里无云，一天如水，拥出新团月。正当此夜，文星飞下天阙。蟾苑元有高枝，至今犹待，自是无心折。只爱林泉供笑傲，吟出阳春白雪。

蓬岛仙翁，元来是、神锺岳渎。喜遇生申时节，一阳来复。荚合朝曾舞翠，月华昨夜圆如玉。展红笺、笔染新章，从头录。渭川叟，非钩绿。鲁公子，非徼福。况家传、胡氏长生。点额婴儿腾好语，殷勤捧献杯中绿。更九番、屈指铿年，为君祝。

