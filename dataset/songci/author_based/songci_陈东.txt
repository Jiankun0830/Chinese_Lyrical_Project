谁斫碧琅，影撼半庭风月。尚有岁寒心在，留得数根华发。

风动一轩花竹，琅青锦薰笼。怜才自是宋墙东。更识琴心挑弄。暮雨乍收寒浅，朝云又起春浓。冰肌玉骨信俱融。不比巫山闲梦。

半生羁旅，几度经元夜。长是竞虚名，把良宵、等闲弃舍。去年元夜，道得□身闲，依旧是，客长安，寂寞孤眠者。今年元夜。也则非乡社。却有人□约，携手□、灯前月下。那知风雨，此事又参差，成怨恨，独凄惶，清泪淆然洒。

我笑牛郎织女，一年一度相逢。欢情尽逐晓云空。愁损舞莺歌凤。牛女而今笑我，七年独卧西风。西风还解过江东。为报佳期入梦。

