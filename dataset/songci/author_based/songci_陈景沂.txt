江邮湘驿。问暮年何事，暮冬行役。马首摇摇经历处，多少山南溪北。冷著烟扉，孤芳云掩，瞥见如相识。相逢相劳，如痴如诉如忆。最是近晓霜浓，初弦月挂，傅粉金鸾侧。冷淡生涯忧忘乐，不管冰檐雪壁。

今古凡花，词人尚作词称庆。紫薇名盛。似得花之圣。为底时人，一曲稀流咏。花端正。花无郎病。病亦归之命。

阶前砌下新凉，嫩姿弱质婆娑小。仙家甚处，凤雏飞下，化成窈窕。尖叶参差，柔枝袅娜，体将玉造。自川葵放後，堂萱谢了，是圆苑、无花草。自恨西风太早。逞芳容、紫围绯绕。管里低昂，篦头约略，空成懊恼。圆胎结就，小铃垂下，直开临□。□凡间谪堕，不如西帝，曾关宸抱。

