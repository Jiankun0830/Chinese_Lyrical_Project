十月小春天，梅飘香细。九叶尧已呈瑞。寿阳仙子，暂降羽衣环。林间风味，别人难比。齐眉共庆，劝声鼎沸。有子知书继家世。兼金五福，行被君恩宠贲。愿祈龟鹤算，千千岁。

正朱明时侯，院宇清和，庆逢佳节。梦应熊罴，尧翻三叶，罗绮如云，寿杯争劝，竞起歌新阕。瑞气氤氲，祥云缭绕，玉炉频。溪室封功，几多勋业，首冠今朝，一时英杰。得配侯门，岂不惭疏拙。彩凤和鸣，早膺荣擢。

桐叶霜乾，芦花风软，晓来一色新秋。碧光无际，良夜月明楼。瑞应长庚入梦，锺奇秀、特产贤侯。堪夸处，雄姿英发，连箭射双雕。回头。思往事，皂囊三进，豪气冲牛。记前回凤诏，空下南洲。冷笑浮云坠甑，鲈鱼美、归老扁舟。祝君寿，青山不尽，绿水自悠悠。

