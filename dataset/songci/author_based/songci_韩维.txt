早岁相期林下，高年同在尊前。风花绣舞乍晴天。绿蚁新浮酒面。身外虚名电转，人间急景梭传。当筵莫惜听朱弦。一品归来强健。

归雁低空，游蜂趁暖。凭高目向西云断。具茨山外夕阳多，展江亭下春波满。双桂情深，千花明焕。良辰谁是同游伴。辛夷花谢早梅开。应须次第调弦管。

和风动□。□□新年□入手。世事尘□。□□□情近酒□。水开湖□。□□笙歌波面起。相与排□。□□□胜特地□。

饱食日□□。□上危亭。东风昨夜入□□。□□雪晴云□□，□遍银屏。回首叹劳生。□鼎相承。皇恩早晚□□□。□□陂边垂钓手，不负幽情。

夜来风横雨飞狂，满地闲花衰草。燕子渐归春悄。帘幕垂清晓。天将佳景与闲人，美酒宁嫌华皓。





