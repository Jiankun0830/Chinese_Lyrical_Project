买庄为贮梅花，玉妃一万森庭户。古来词客，比方不类，可怜毫楮。谁扫尘凡，独超物表，神仙中取。是丘标致，射山风骨，除此外、吾谁与。九酝醍醐雪乳。和金盘、月边清露。寿阳骄呆，单于疏贱，不堪充数。弄玉排箫，许琼挥拍，胎禽飞舞。待先生，披著羊裘鹤氅，作园林主。

南枝又觉芳心动。慰我相思情味重。陇头何处寄将书，香发有时疑是梦。谁家横笛成三弄。

几年闲作园林主。未向梅花著语。雪後又开半树。风递幽香去。断魂不为花间女。枝上青禽□诉。我是西湖处士。长恨芳时误。

点缀莫窥天巧，名称却道人为。香酝蜜脾分几点，色映乌云倚一枝。遥看步赏迟。映水不嫌疏影，娇春也自同时。

雨洗胭脂，被年时、桃花杏花占了。独惜野梅，风骨非凡，品格胜如多少。探春常恨无颜色，试浓抹、当场微笑。趁时节，千般冶艳，是谁偏好。直与岁寒共保。问单于、如今几分娇小。莫怪山人，不识南枝，横玉自来同调。

客里伤春浅。问今年梅蕊，因甚化工不管。陌上芳尘行处满。可计天涯近远。见说道、迷楼左畔。一似江南先得暖。向何郎、庭下都寻遍。辜负了，看花眼。古来好物难为伴。只琼花一种，传来仙苑。独许扬州作珍产。便胜了、千千万万。又却待、东风吹绽。自昔闻名今见面。数归期、屈指家山晚。归去说，也稀罕。

共庆春时，满庭芳思，一枝心蕊非常。少年游冶，何但折垂杨。曾向瑶台月下，逢解佩、玉女翻香。风光好，真珠帘卷，都胜早梅芳。人间，无比并，玉蝴蝶树，争敢相方，既□春归後，此意难忘。夜梦扬州万玉，飞魂共、紫燕归梁。须行乐，马家花圃，不肯醉红妆。

东君直是多情，好花一夜都开尽。杏梢零落，药栏迟暮，不教宁静。风度秋千，日移帘幕，翠红交映。正太真浴罢，西施浓抹，都沉醉、娇相称。磨遍绿窗铜镜。挽春衫、不堪比并。暮云空谷，佳人何处，碧苔侵迳。睡里相看，酒边凝想，许多风韵。问因何，却欠一些香味，惹旁人恨。

日高睡起，又恰见、柳梢飞絮。倩说与、年年相挽，却又因他相误。南北东西何时定，看碧沼、青萍无数。念蜀郡风流，金陵年少，哪寻张绪。应许。雪花比并，扑帘堆户。更羽缀游丝，毡铺小径，肠断鹁鸠唤雨。

白玉为台金作盏。香是江梅名阆苑。年时把酒对君歌，歌不断。杯无算。花月当楼人意满。翘戴一枝蝉影乱。乐事且随人意换。西楼回首月明中，花已绽。人何远。可惜国香天不管。

花解笑，冷淡不求知。长是殿、众芳时。鲜鲜秀颈磋圆玉，洛阳翠佩剪琉璃。向人前，迎茉莉，送荼シ。几欲把、清香换春色。费多少、黄金酬不得。梅雨妒，麦风欺。

手种团团玉。香趁日晴初熟。金刀错落晓霜寒，十分风味，独向暑天足。唐君去後云空谷。

龙荪晚颖破苔纹。英气欲凌云。深处未须留客，春风自掩柴门。

人意舒闲春事到，徐徐弄日微云。翠鬟飞绕蛾群。烟横沽酒市，风转落梅村。岁事一新人半旧，相逢际晚醺醺。花间亭馆柳间门。除风雨外，排日醉红裙。

瑟瑟秋声，萧萧天籁，满庭摇落空翠。数遍丹枫，不见叶间题字。人何处、千里婵娟，愁不断、一江流水。遥睇。见征鸿几点，碧天无际。怅望月中仙桂。问窃药佳人，谁与同岁。把镜当空，照尽别离情意。心里恨、莫结丁香，琴上曲、休弹秋思。

游人拾翠不知远。被子规呼转。红楼倒影背斜阳，坠几声弦管。荼シ香透，海棠红浅。恰平分春半。花前一笑不须悭，待花飞休怨。

池塘生春草。数尽归鸿人未到。天涯目断，青鸟尚赊音耗。晓月频窥白玉堂，暮雨还湿青门道。巢燕引雏，乳莺空老。庭际香红倦扫。乾鹊休来枝上嗓。前回准拟同他，翻成病了。

柳腰暗怯花风弱。红映秋千院落。归逐燕儿飞，斜撼真珠箔。满林翠叶胭脂萼。

睡鸭俳徊烟缕长。日高春困不成妆。步草色金莲润，拈断花玉笋香。轻洛浦，笑巫阳。锦纹亲织寄檀郎。儿家闭户藏春色，戏蝶游蜂不敢狂。

听得提壶沽美酒。人道杏花深处有。杏花狼藉鸟啼风，十分春色今无九。麝煤销永昼。青烟飞上庭前柳。画堂深，不寒不暖，正是好时候。团团宝月凭纤手。暂借歌喉招舞袖。真珠滴破小槽红，香肌缩尽纤罗瘦。投分须白首。

沙堤香软。正宿雨初收，落梅飘满。可奈东风，暗逐马蹄轻卷。湖波又远涨绿，粉墙阴、日融烟暖。蓦地刺桐枝上，有一声春唤。任酒帘、飞动画楼晚。便指数烧灯，时节非远。陌上叫声，好是卖花行院。

清明寒食不多时。香红渐渐稀。番腾妆束闹苏堤。留春春怎知。花褪雨，絮沾泥。凌波寸不移。三三两两叫船儿。人归春也归。

璧月上极浦。帆落人挝鼓。石城倒影，深夜鱼龙舞。佳气郁郁，紫阕腾云雨。回首分今古。千载是和非，夕阳中、双燕语。向人诉。记玉井辘轳，胭脂涨腻，几许蛾眉妒。感叹息、花好随风去。流景如羽。且共乐升平，不须後庭玉树。

雨过园林，触处落红凝绿。正桑叶、齐如沃。娇羞只恐人偷目。背立墙阴，慢展纤纤玉。听鸠啼几声，耳边相促。念蚕饥、四眠初熟。劝路旁、立马莫踟躇，是那里唱道秋胡曲。

瑞霭秋空，银河里、非烟非雾。应想是、岳锺神秀，再生尹傅。昨夜五云随梦入，今朝万象朝元去。正六星、炳炳耀文昌，循初度。五马贵，多文富。人品异，心朝古。似冰清瑶水，玉森元圃。天子方将循异政，灵孙又合为霖雨。问汾阳、几考在中书，从今数。

万仞鹅湖顶，千岁矫苍龙。楼台一簇，仙家遥寄五云中。天上朝元佳节，人世生贤华旦，瑞气郁葱葱。六辔耀闽海，列郡喜趋风。记昔年，当此际，早梅红。插花饮酒，狂歌醉舞寿昌宫。零落青袍如旧，敛板绣衣庭下，欣见黑头公。王室要师保，叔父忽居东。

深约海棠开，一庭儿女。共插满头笑相语。入春准备了，到今朝团聚。近来都不怕，风和雨。一个一杯，君山绿醑。何必贪多似彭祖。但须看遍，子生孙孙生子。便年年拼一醉，花前舞。

娇额尚涂黄。不久时妆。十分轻脆奈风霜。几度细腰寻得蜜，错认蜂房。东阁久凄凉。江路悠长。休将颜色较芬芳。无奈花间真若伪，赖有幽香。

地偏灵，天应瑞。簇簇银花，团绕真珠蕊。金阕玉楼分十二。要伴娥，与月循环睡。月如花，花表岁。人到闰年，添个真奇异。不许扬州夸间气。昨夜春风，吹送柴门里。

