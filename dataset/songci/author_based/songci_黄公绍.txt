望湖天。望湖天。绿杨深处鼓。好是年年三二月，湖边日日看划船。

斗轻桡。斗轻桡。雪中花卷棹声摇。天与玻璃三万顷，尽教看得几吴。

看龙舟。看龙舟。两堤未斗水悠悠。一片笙歌催闹晚，忽然鼓棹起中流。

贺灵鼍。贺灵鼍。几年翠舞与珠歌。看到日斜犹未足，涌金门外涌金波。

马如龙。马如龙。飞过苏堤健斗风。柳下系船青作缆，湖边荐酒碧为筒。

绣周张。绣周张。楼台帘幕絮高扬。谁赋珠宫并贝阙，怀王去後去沈湘。

棹如飞。棹如飞。水中万鼓起潜螭。最是玉莲堂上好，跃来夺锦看吴儿。

建云。建云。土风到处总相犹。朝了霍山朝岳帝，十分打扮是杭州。

踏青青。踏青青。西泠桥畔草连汀。扑得龙船儿一对，画阑倚遍看游人。

月明中。月明中。满湖春水望难穷。欲学楚歌歌不得，一场离恨两眉峰。

客子光阴，又还是、杏花阡陌。枕听、一窗夜雨，怎生禁得。银蜡痕消珠凤小，翠衾香冷文鸳拆。叹人生、时序百年心，萍踪迹。声不断，楼头滴。行不住，街头屐。倩新来双燕，探晴消息。可煞东君多著意，柳丝染出西湖色。待牡丹、开处十分春，催寒食。

山围宽碧，月十分圆满，十分春暮。匹似涌金门外看，添得绿阴佳树。野阔星垂，天高云敛，不受红尘污。徘徊水影，闲中自有佳处。乘兴著我扁舟，山阴夜色，渺渺流光溯。望美人兮天一角，我欲凌风飞去。世事浮沈，人生圆缺，得似烟波趣。兴怀赤壁，大江千古东注。

思晴好，去上竹山窠。

思晴好，试卜那朝晴。

思晴好，小驻岂无因。

思晴好，春透海棠枝。

思晴好，天运几乘除。

思晴好，路滑少人行。

思晴好，我欲问花神。

思晴好，松路翠光寒。

思晴好，日影漏些儿。

思晴好，晨起望篱东。

翠奁空、红鸾蘸影，嫣然弄妆晚。雾鬟低颤。飞嫩藕仙裳，清思无限。象床试锦新翻样，金屏连绣展。最好似、阿环娇困，云酣春帐暖。寻思水边赋娟娟，新霜□旧约，西风庭院。肠断处，秋江上、彩云轻散。凭谁向、一筝过雁。

乱红飞雨。怅春心一似，腾腾闷暑。密绾柔情，暗传芳意，人在垂杨深宇。晓雪一帘幽梦，半点檀心知否。春不管，想粉香凝泪，翠颦含趣。谁念芳径小，新绿笺笺，问讯今何许。玉冷钗头，罗宽带眼，缥缈青鸾难遇。望断碧云深处，倚遍画阑将暮。空惆怅，更江头桃叶，溜横波渡。

身到瑶池。正□永芙蓉，素鸾飞。绿云淡笼波面，鸳影差差。青冥世界，向龙宫、涌出江妃。凝望久，夜凉如水，人间惆怅芳时。池上方壶仙伯，是珊珊月佩，绰棹冰肌。重来碧环胜处，笑引琼卮。

银云卷晴缥缈，卧长龙一带。柳丝蘸、几簇柔烟，两市帘栋如画。芳草岸、弯环半玉，鳞鳞曲港双流会。看碧天连水，翻成箭样风快。白露横江，一苇万顷，问灵槎何在。空翠湿衣不胜寒，日华金掌沆瀣。花平、绿文衬步，琼田涌出神仙界。黛眉修，依约雾鬟，在秋波外。阁嘘青蜃，楼啄彩虹，飞盖蹴鳌背。灯火暮，相轮倒影，偷睇别浦，片片归帆，远自天际。舞蛟幽壑，栖鸦古木，有人翦取松江水，忆细鳞巨口鱼堪。波涵笠泽，时见静影浮光，霏阴万貌千态。蒹葭深处，应有闲鸥，寄语休见怪。倩洗却、香红尘面，买个扁舟，身世飘萍，名利微芥。

雁带愁来寒事早。西风把鬓华吹老。猛省中秋，都来几日，先自木樨开了。轻阴天弄晓。

蟾苑萧疏，云岩芳馥。仙娥寄种来溪曲。晓烟薰上古龙涎，西风展破黄金粟。庾岭未梅，陶园休菊。天教占取清香独。胆瓶枕畔两三枝，梦回疑在瑶台宿。

银菟分竹，是君王亲付。州在扶舆最清处。紫云楼、记取天语丁宁，襦绔手，好好为吾摩拊。望公如望月，见说郴江，父老多时问来暮。旌旆试初凉，紫马西来，青丝络、秋风满路。早桔井丹成入仙班，有乔木前芳，事须公做。

世情冰尽。算耐久祗是，陇头芳信。惆怅人间，几千年□，留得陆郎馀韵。朔云解识花意，遮断疏狂蝶粉。岁寒了，狂风传香远，月移影近。清润。无点，不曰坚乎，如玉真难尽。除宋广平，与林和靖，肉眼有谁能认。仙丰道骨如许，相对霜髯雪鬓。长健也，好年年管领，春光随分。

