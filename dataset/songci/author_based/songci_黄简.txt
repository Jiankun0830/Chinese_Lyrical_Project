画楼濒水翠梧阴。清夜理瑶琴。打窗风雨，逼帘烟月，种种关心。当时不道春无价，幽梦费重寻。难忘最是，鲛绡晕满，锦香沉。

病酒心情。唤愁无限，可奈流莺。又是一年，花惊寒食，柳认清明。天涯翠层层。是多少、长亭短亭。倦倚东风，只凭好梦，飞到银屏。

龟纹晓扇堆云母。日上彩阑新过雨。眉心犹带宝觥酲，耳性已通银字谱。密奁彩索看看午。

