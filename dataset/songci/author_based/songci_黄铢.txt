秋风袅袅夕阳红。晚烟浓。暮云重。万叠青山，山外叫孤鸿。独上高楼三百尺，凭玉，睇层空。人间日月去匆匆。碧梧桐。又西风。

海山翠叠青螺浅。暮云散尽天容远。匹马度江皋。北风生怒号。解鞍栖倦翮。皓月空庭白。何处小阑干。玉箫吹夜寒。

永日离忧千万绪。雪舟远泛清漳浦。珍重故人寒夜语。挥玉麈。沈沈画阁凝香雾。风砌落花留不住。红蜂翠蝶闲飞舞。明日柳营江上路。云起处。苍山万叠人归去。

